<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Entreprenistoj kontraŭ netipa pneŭmonio</title><meta http-equiv="Content-Type" content="text/html; charset=utf-8"/><meta name="description" content="Entreprenistoj kontraŭ netipa pneŭmonio"/><meta name="keywords" content="Litovio, netipa pneŭmonio, viruso"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Ekonomio</h3>    <h3 class="tem">LITOVIO</h3> <h2>Entreprenistoj kontraŭ netipa pneŭmonio</h2> <p><b>Litovaj entreprenistoj inventis novan instalaĵon, kiu, laŭ ilia opinio, helpos al ĉinoj efike batali kontraŭ la danĝera malsano netipa pneŭmonio (sarso). La entrepreno <i>Metromeda</i> el la urbo Kaunas konstruis tute novan aparaton por desinfektado de ejoj – unu el la plej efikaj rimedoj por prevento de la malsano.</b></p> <p>Pri la al eta kanono simila aerosola generatoro <i>Ciklon 1</i> jam eksciis ĉinoj kaj petis detalajn informojn pri ĝiaj uzo, prezo kaj produktebloj. Kelkaj rusaj entreprenoj akiris aparatojn kaj intencas ilin uzi por batalo kontraŭ eventuala alveno de la pneŭmonio.</p> <p>La konstruantoj asertas, ke unu aerosola generatoro kapablas desinfekti ejon grandan je 100 000 kvadrataj metroj. Tial ĝi tre taŭgas por flughavenoj, fervojaj stacidomoj kaj grandegaj vendejoj.</p> <p>Ĝis kiam oni inventos efikan kuracilon kontraŭ sarso, aerosola desinfektado restas unu el la plej efikaj rimedoj, ĉar tiamaniere elŝprucigita likvaĵo atingas eĉ tiujn mikrobojn, kiuj kaŝiĝas sur la plafono.</p> <p>Samtempe spertuloj de <i>Metromeda</i> inventis ankaŭ efikan desinfektlikvaĵon, sendanĝeran por la homo. La produktadon ili intencas baldaŭ komenci.</p> <p>Entreprenistoj el Kaunas multon esperas de tiu nova aparato. Ja kompare kun similaj aparatoj produktitaj en okcidentaj landoj la litova produkto estas multe malpli kosta. Desinfekta likvaĵo kompare kun tia produkto farita en Britio kostos eĉ 24oble malpli. Ĉi-momente la sola problemo por la litovoj estas, ke ili kapablas fari nur 50 tiajn aparatojn monate.</p> <div style="text-align:right"><span class="mm">LAST</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: junio 2003</td></tr></table></body></html>