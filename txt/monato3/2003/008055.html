<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Mineralaj riĉaĵoj baldaŭ mankos</title><meta http-equiv="Content-Type" content="text/html; charset=utf-8"/><meta name="description" content="Mineralaj riĉaĵoj baldaŭ mankos"/><meta name="keywords" content="Ĉinio, mineraloj, ercoj"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Ekonomio</h3>    <h3 class="tem">ĈINIO</h3> <h2>Mineralaj riĉaĵoj baldaŭ mankos</h2> <p><b>Komence de 2003 aro da konataj geologoj de la Akademio de Naturaj Sciencoj publikigis sian esploran raporton pri mineraloj. Ĝi montras, ke nun en Ĉinio multaj specoj de mineralaj riĉaĵoj havas nesufiĉajn rezervojn kaj ke en la venontaj 20 ĝis 30 jaroj Ĉinio alfrontos seriozan mankon de interalie petrolo kaj natura gaso.</b></p> <p>En la raporto la geologoj konkludis, ke, se oni ne strebos por prospektori kaj serĉi novajn riĉaĵojn, kaj se la nunaj rezervoj estos sen granda kresko, ekde 2020 Ĉinio nepre bezonos grandkvante importi mineralojn. Eĉ por zinko kaj volframo, kiujn nuntempe Ĉinio eksportas, aperos manko.</p> <p>La esplora raporto per kelkaj paĝoj klarigas la gravecon de mineralaj riĉaĵoj. Ili ne nur rilatas al la ĉiutaga vivo de la homaro, sed ankaŭ servas kiel „greno kaj sango” de la moderna industrio. Oni povas opinii, ke la mineraloj estas bazo por la disvolvo de la nacia ekonomio kaj ke, en ia senco, ilia kvanto kaj kvalito rekte influas la ŝtatan sekurecon. Same, ili montras sin politike gravaj. Por ambaŭ grandaj mondmilitoj kaj por la militoj, okazintaj en la golfa regiono en la meza Oriento, krom akiro de teritorio, ankaŭ riĉfonto-posedo ja estis kialo de milita eksplodo.</p> <p>Por garantii la ŝtatan sekurecon dum nenormala periodo, multaj landoj en la mondo delonge jam okupiĝis pri strategia rezervo de mineralaj riĉfontoj. De 1939 ĝis nun landoj kiel Usono, Francio, Germanio, Japanio kaj aliaj, efike faris kaj faras tian rezervadon. El ili Usono por rezervi naŭ specojn de mineraloj elspezis eĉ kelkajn miliardojn da usonaj dolaroj.</p> <p>Nun en Ĉinio troviĝas 171 specoj de mineraloj. La rezervoj de i.a. stano kaj volframo el la metalhavaj ercoj kaj tiuj de multaj metaloidaj mineraloj enviciĝis inter la unuaj lokoj de la mondo. Sed, ekde la 90aj jaroj de la 20a jarcento, rapida kresko de industria ekonomio kaŭzis, ke la konsuma rapideco de pluraj mineralaj riĉaĵoj alproksimiĝis al aŭ kreskis super la ekspluatada disvolviĝo de la rezervoj. Tial la konflikto inter livero kaj bezono pli kaj pli akriĝas.</p> <p>La raporto ankaŭ prognozas, ke, kompare kun granda bezono post 20 ĝis 30 jaroj, la rezervokvanto de la ĉefaj mineraloj, nun jam trovitaj, montros sin serioze nesufiĉa. Pli grave estas, ke la garantia nivelo de mineralaj riĉaĵoj al la ĉina ekonomio kaj socio ekhavos falantan tendencon.</p> <p>La specialistoj proponis, ke nun por Ĉinio aktive plifortigi mineral-serĉadon estas aparte grave. Ĉinio devas stimuli ŝparemon en konsumado de riĉaĵoj kaj vaste uzi valoran sperton el pli evoluintaj landoj, kiuj ĝenerale kapablas grandkvante rehavi kaj reutiligi ŝtalon, kupron, aluminion kaj aliajn metalojn, kaj en kiuj la rehava kvanto ofte povas atingi 30 ĝis 50 % de la konsuma kvanto. Do estas klare, ke krom havigi al sia popolo konscion pri krizo de riĉfontoj, la ĉina registaro konsideru ŝparon, decan utiligon kaj recikligon de riĉaĵoj kiel unu el la fundamentaj politikoj de la ŝtato.</p> <div style="text-align:right">M<span class="mm">U</span> Binghua</div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: julio 2003</td></tr></table></body></html>