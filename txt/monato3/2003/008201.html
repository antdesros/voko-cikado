<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Kreskas kunlaboro</title><meta http-equiv="Content-Type" content="text/html; charset=utf-8"/><meta name="description" content="Kreskas kunlaboro"/><meta name="keywords" content="gaela lingvo, gaela kulturo, gaela festivalo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">KELTIO</h3> <h2>Kreskas kunlaboro</h2> <p>En septembro 2003 la ŝtatprezidanto de Irlando, Mary MacAleese [mejri makalis], vojaĝis al la insulo Skye [skaj] (gaele: Eilean Sgitheanach) en la gaellingva regiono de okcidenta Skotlando. Tie ŝi vizitis la instituton de superaj studoj Sabhal Mór Ostaig [soŭl moor ostek], parton de la Universitato de la Skota Altaĵo (norda Skotlando). Sabhal Mór estas la sola skota universitata instituto, en kiu ĉiuj studobjektoj, eĉ teknikaj, estas instruataj tute en la gaela lingvo.</p> <p>S-ino MacAleese emfazis la gravecon konservi la gaelan kaj en Skotlando kaj en Irlando kaj fortigi kulturajn ligojn inter la du landoj. La direktoro de la instituto, s-ro Gillies [gilis], bonvenigante s-inon MacAleese, diris, ke ĉar Skotlando ne havas gaelan prezidanton Irlando devas dividi sian kun Skotlando.</p> <h3>Festivalo</h3> <p>La vizito daŭrigas la kulturan kaj lingvan interŝanĝon antaŭ nelonge iniciatitan inter gaeloj en Irlando kaj Skotlando. En la sama monato, kiam MacAleese estis en Skye, okazis festivalo de gaela kulturo, en kiu partoprenis homoj el la Irlanda Respubliko, Nord-Irlando kaj Skotlando. </p> <p>La eventoj okazis sur la nordirlanda insulo Rathlin [rahlin, ratlin] (gaele: Reachraí) kaj sur Islay [ajli] (gaele: Íle), unu el la sud-hebridaj insuloj, kie funkcias alia parto de la Universitato de la Skota Altaĵo. Tia oficiala lingvokultura interŝanĝo kaj kunlaboro estas relative nova fenomeno en la najbaraj keltaj landoj.</p> <div style="text-align:right">Garbhan M<span class="mm">AC</span>A<span class="mm">OIDH</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: oktobro 2003</td></tr></table></body></html>