<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Dio, benu Usonon! (2)</title><meta http-equiv="Content-Type" content="text/html; charset=utf-8"/><meta name="description" content="Dio, benu Usonon! (2)"/><meta name="keywords" content="Monato, Usono, Bush"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Leteroj</h3>    <h2>„Dio, benu Usonon! (2)”</h2> <p>Ĝenerale usonaj aferoj kritikitaj de Stefan Maul kaj aliaj estas inde subtenataj. Multaj nuntempaj programoj de la Bush-administrado estas terure reakciaj, kaj korporaciaj skandaloj infektas ĉiun nivelon de la registaro. Kvankam redaktoro Maul juste ricevas plenan respekton, oni devas agnoski, ke samideano Aleksandro Gofen havas validan vidpunkton pri „internacia inspirita konspiro” kontraŭ Usono.</p> <p>Mi konsentas, ke la usona registaro flankenstaras en loko neakceptebla pri la kiota protokolo, tribunala justeco, putrantaj homrajtoj, ŝovinisma malrespondeco, militemaj paroladoj kontraŭ Irako, ktp. Sed la inundo de etaj vortatakoj sen inteligenta argumentado ne meritas spacon en mondvasta gazeto kiel M<span class="mm">ONATO</span>. Ne necesas atingi universalan interkonsenton. Tamen, kiel s-ro Gofen sugestetis, la usona civitanaro meritas inteligentan diskuton inter la internacia amaskomunikilaro. La novembra kovrilo de M<span class="mm">ONATO</span> estas hontinda: ne ĉiuj usonanoj estas naciemaj flagsvinguloj. Malgraŭ diferencoj ni piediru kune.</p> <p>Usonaj kontribuantoj, bedaŭrinde, mankas en la paĝoj de M<span class="mm">ONATO</span>, sed malfacilas partopreni en projekto, kiam la kritikistoj en la M<span class="mm">ONATO</span>-rondo estas tiel severaj.</p> <div style="text-align:right">Elson B. S<span class="mm">NOW</span></div> <div style="text-align:right"><i>Usono</i></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: januaro 2003</td></tr></table></body></html>