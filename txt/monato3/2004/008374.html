<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Hindeŭropaj etimoj (2)</title><meta http-equiv="Content-Type" content="text/html; charset=utf-8"/><meta name="description" content="Hindeŭropaj etimoj (2)"/><meta name="keywords" content="etimologio, patro, atta"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Leteroj</h3>    <h2>Hindeŭropaj etimoj (2)</h2> <p>Breandan O'Mearain demandis en M<span class="mm">ONATO</span> 2004/07-08, p. 6, kio okazis al la etimo sanskrita <i>pitr</i> (patro) en la slavaj lingvoj. La rusa traduko de „patro” estas <i>otec</i>. Tiu ĉi vorto devenas de la slava <i>otici</i>, derivaĵo de la hindeŭropa radiko <i>atta</i>. Por la signifo <i>patro</i> la hindeŭropa lingvo havis du radikojn: <i>pater</i> kaj <i>atta</i>. Laŭ unu teorio, origine la radiko <i>pater</i> havis mitologian signifon (ekzemple „la ĉielo-patro”), dum la radikon <i>atta</i> oni uzis, parolante pri biologia patro. Laŭ alia teorio, en pratempo <i>atta</i> signifis adoptan patron, patrinflankan onklon aŭ patrinflankan avon. Ekzistas ankaŭ tria teorio, ke la radiko aperis en la infana lingvaĵo kaj signifis „paĉjo”.</p> <p>Kun la signifo „patro” la radiko <i>atta</i> troveblas en multaj hindeŭropaj kaj nehindeŭropaj lingvoj (ofte en la infana lingvaĵo), ekzemple en la hitita, latina, gota, albana, turka, ĉerkesa kaj hungara. Oni renkontas tiun ĉi radikon en la nomo <i>Atatürk</i> kaj verŝajne ankaŭ en <i>Attila</i>.</p> <p>Resume, la rusa prenis el la hindeŭropa la radikon <i>atta</i>. Sed, nature, la radiko <i>pater</i> ĉeestas en multaj internaciaj vortoj, uzataj en la rusa, ekzemple <i>patriarĥ</i> kaj <i>patriot</i>.</p> <p>Postskribo. Ankaŭ ni volas diri grandan dankon al André Cherpillod pro lia bonega etimologia vortaro.</p> <div style="text-align:right">Anna kaj Mati P<span class="mm">ENTUS</span></div> <div style="text-align:right"><i>Rusio</i></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: aŭgusto 2004</td></tr></table></body></html>