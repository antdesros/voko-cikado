<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Filmomerkato stagnas</title><meta http-equiv="Content-Type" content="text/html; charset=utf-8"/><meta name="description" content="Filmomerkato stagnas"/><meta name="keywords" content="filmo, Ĉinio"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Ekonomio</h3>    <h3 class="tem">ĈINIO</h3> <h2>Filmomerkato stagnas</h2> <p><b>Bona usona filmo altiras tutmondan atenton kaj dum mallonga tempo akiras biletan enspezon de pli ol 400 milionoj da usonaj dolaroj, pli ol 3 miliardoj da ĉinaj juanoj. Tio estas granda kontrasto kun la ĉina filmomerkato, kiu havas totalan jaran enspezon de malpli ol unu miliardo da juanoj. Ĉinio havas 1,3 miliardojn da loĝantoj, do la meznombra jara filmokonsumo de ĉino eĉ ne atingas unu juanon. La ĉinoj plejparte preferas televidon al filmo.</b></p> <h3>Filma konsumo en depresio</h3> <p>Pasintjare en Usono pli ol 20 filmoj havis biletan enspezon de po 100 milionoj da dolaroj. La vendo de filmaj biletoj superis 9,3 miliardojn da dolaroj kaj kompare kun 2001 pliiĝis je 11 %. La ĉina merkato neniel estas komparebla kun tio. Mankas oftaj spektantoj. Oni hazarde eniras en filmoteatron okaze de festoj kaj ferioj. Junaj geamantoj, por eviti familiestron, iras al kinejo, kie ili en malhelo sin malstreĉas.</p> <p>Tamen, en la nuna jaro la merkato ŝajnas iom ekprosperi. Por eksterlandaj filmoj kiel „Harry Potter”, „La mastro de l' ringo” kaj aliaj, kinejoj havis sufiĉe multajn spektantojn. Tiuj bone vendataj filmoj ofte estas longedaŭraj filmoj el Usono, Japanio kaj Koreio, dum inter la filmoj produktitaj de Ĉinio mem, krom la filmo „Herooj”, kiu logis al si arojn da spektantoj, apenaŭ troviĝas sukcesa filmo.</p> <p>Estro de la ĉina ministrejo pri kulturo antaŭ nelonge opiniis, ke ekde 2000 la ĉina filmomerkato estas senesperiga kaj ke la filma konsumo estas en depresio. Se ĉiu ĉino elspezus nur 5 juanojn jare por filmospektado, la merkata rezulto atingus plurajn miliardojn. Se oni plue konsideras la ekspluatadon de aldonaj produktaĵoj, la merkato povus esti grandega kaj atingi ĉirkaŭ dek miliardojn da juanoj.</p> <h3>Manko de mono kaj filmosteluloj</h3> <p>Nesufiĉa investo estas unu el la kaŭzoj de la malsukceso. La meza kosto de filmoprodukto en Usono jam atingas 50 milionojn da dolaroj, dum en Ĉinio ĝi limiĝas al kelkaj milionoj da juanoj. La sukceso de „Herooj” ŝuldiĝas al granda monhelpo de la produktanto, kiu malavare investis 30 milionojn da dolaroj. La filmo enspezigis 200 milionojn da juanoj kaj kreis tute novan rekordon en la filma historio de Ĉinio.</p> <p>Nuntempe kelkaj ĉinaj filmosteluloj, kiel Li Lianjie (<a href="http://www.jetli.com">www.jetli.com</a>) kaj Zhou Runfa (<a href="http://www.chowyunfat.info">www.chowyunfat.info</a>, aktoras en Usono. Ilia valoro plialtiĝas. Li Lianjie kiel ĉefaktoro eĉ havas la valoron de dek milionoj da dolaroj. Ili ne deziras reveni al Ĉinio, ĉar la usona filmindustrio volas restigi ilin ĉe si.</p> <p>Manko de mono kaj steluloj kondukis la ĉinajn filmojn en embarason. Malalta investo venigas filmojn malaltkvalitajn kaj sekve la ĉinaj filmoj perdas pli kaj pli da spektantoj. La ĉina filmindustrio troviĝas en neelirebla cirklo.</p> <p>Malgraŭ tio la ministrejo pri kulturo vidas esperon. Ĉar en 2002 aperis „Herooj” kaj aliaj elstaraj filmoj, la enspezoj de filmoj produktitaj en Ĉinio donis 40 % de la tutjara totala enspezo.</p> <div style="text-align:right">M<span class="mm">U</span> Binghua</div> <h6 class="pied">Pli da informoj pri filmsteluloj troveblas interrete en Esperanto je <a href="http://eo.wikipedia.org/wiki/Aktoroj">eo.wikipedia.org/wiki/Aktoroj</a></h6> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.html">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: novembro 2003</td></tr></table></body></html>