<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Neŭtraleco minacata</title><meta http-equiv="Content-Type" content="text/html; charset=utf-8"/><meta name="description" content="Neŭtraleco minacata"/><meta name="keywords" content=""/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Politiko</h3>    <h3 class="tem">IRAK-KONFLIKTO</h3> <h2>Neŭtraleco minacata</h2> <p>Protestis pli ol mil homoj ĉe la irlanda internacia flughaveno Shannon [ŝanon] (irlandlingve: <i>an tSionainn</i> [tjonajn]) kontraŭ ties uzado por provizi per brulaĵo usonajn aviadilojn survoje al ebla milito en Irako. Laŭ multaj irlandanoj, la registara permeso tiel malfermi la flughavenon al usonaj milit-aviadiloj nuligas la pretendatan neŭtralecon de la Irlanda Respubliko.</p> <p>Pro avertoj pri anarkiista atenco ĉe la flughaveno multaj „ordinaraj” homoj forrestis. Policanoj priserĉis aŭtojn kaj aŭtobusojn, kaj surĉevalaj kolegoj, kune kun hundoj, observis la manifestaciantojn. Videblis ankaŭ akvokanonaj veturiloj.</p> <p>Malgraŭ ĉio la protesto pace disvolviĝis kaj la ĉeesto de tiom da „protektantoj” montris sin pli kaj pli ridinda. La tago fariĝis speco de festo-pikniko: infanoj dancis antaŭ la policanoj, aŭdiĝis muziko, kaj entute venkis la bona senco de la publiko.</p> <div style="text-align:right">Garbhan M<span class="mm">AC</span>A<span class="mm">OIDH</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: aprilo 2003</td></tr></table></body></html>