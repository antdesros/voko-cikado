<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Fermiĝas la arbaro-domo</title><meta http-equiv="Content-Type" content="text/html; charset=utf-8"/><meta name="description" content="Fermiĝas la arbaro-domo"/><meta name="keywords" content="Japanio, nederlanda turismo, bankroto"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">JAPANIO</h3> <h2>Fermiĝas la arbaro-domo</h2> <p>Bankrotis fine de februaro unu el la plej grandaj feriejoj en Japanio. Temas pri t.n. tem-parko, nome Huis Ten Bosch [hejs ten bos] (nederlande: Domo en la Arbaro), fondita en 1992 de s-ro Kamiĉika Joŝikuni, kiu inspiriĝis de nederlandaj principoj.</p> <p>La fondinto vizitis Eŭropon en 1979 kaj trovis en Nederlando turismon ligitan al respekto al ekologio. Li do decidis konstrui nederlandan vilaĝon apud la golfo Oomura, gubernio Nagasaki, kie situis nederlanda konsulejo dum Edo-erao (1600-1868) malgraŭ la tiama japana izolisma politiko.</p> <h3>Sensaligi marakvon</h3> <p>Sur 152-hektara tereno estis plantitaj kelkcent mil arboj. Sekve estis fosita kanalo ses kilometrojn longa kaj konstruitaj instalaĵoj por sensaligi marakvon kaj recikligi rubaĵon. Celataj estis ĉe Huis Ten Bosch ĉarmo kaj belo de nederlanda vilaĝo el la 17a jarcento.</p> <p>Huis Ten Bosch allogis multajn turistojn. En 1997 ĝin vizitis plej multe da turistoj, 4,3 milionoj; en 2002 tamen plej malmulte, nur 3,5 milionoj. Laŭ ciferoj tiaj ne ŝajnas, ke Huis Ten Bosch frontis gravajn problemojn, sed ekde la lasta aŭtuno multiĝis la deficito.</p> <h3>Novaj allogaĵoj</h3> <p>La problemon kaŭzis la fakto, ke tem-parkoj perdas sian allogon. Laŭ turismo-fakulo: „Homoj tuj perdas intereson pri novaj allogaĵoj. Antaŭe nova instalaĵo allogis turistojn por kvin jaroj, sed nun nur por tri jaroj.” Do en 2001 fermiĝis <i>Universal Studio Japan</i>, kiu iam altiris 11 milionojn da vizitantoj; en 2001 tamen nur 7,5 milionojn.</p> <p>Trafita estas Huis Ten Bosch de aliaj malfacilaĵoj. Ĝi situis sur insulo Kjuuŝuu, tre malproksima de Tokio kaj Oosaka. Kiam japanoj foren vojaĝas, ili preferas viziti aliajn aziajn landojn, ĉar la kostoj ne multe diferencas. Krome ili volas vidi aŭtentikaĵojn, ne imitaĵojn. Eĉ se Huis Ten Bosch estas faksimilo de nederlanda vilaĝo, pli bona estas tamen aŭtenta vilaĝo en Nederlando.</p> <p>La nuna epoko ne similas al 1970, kiam sukcesis Universala Ekspozicio en Oosaka kaj la mondo venis al Japanio. Nun al la mondo iras japanoj.</p> <div style="text-align:right">H<span class="mm">ORI</span> Yasuo</div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: majo 2003</td></tr></table></body></html>