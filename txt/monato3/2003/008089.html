<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Du gefratoj - tri medaloj</title><meta http-equiv="Content-Type" content="text/html; charset=utf-8"/><meta name="description" content="Du gefratoj - tri medaloj"/><meta name="keywords" content="sporto, skiado, Kroatio"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Sporto</h3>    <h3 class="tem">KROATIO</h3> <h2>Du gefratoj - tri medaloj</h2> <p>Meze de februaro 2003 en Sankt Moritz, fama svisa skiloko, okazis monda ĉampionado de montskiistoj. Estus logike, ke la alpaj landoj havus ankaŭ la plej bonajn skiistojn, tamen jam de kelkaj jaroj nesuperebla estas junulino el lando, kiu preskaŭ tute ne havas neĝon. Temas pri Janica Kostelič el Kroatio. Ŝi famiĝis ne nur pro siaj venkoj sed ankaŭ ĉar ŝi atingis tiujn post persista kuracado de la genuoj. Sed la sekvan tagon post ŝia sukceso – du oraj medaloj – aperis nova ĉampiono el la sama familio. Ivica, la frato de Janica, venkis en unu el la viraj konkuroj. Pro tri oraj medaloj de la gefratoj Kostelič Kroatio okupis la duan lokon en la ĝenerala ranglisto. Nur Aŭstrio, kies sportistoj havas multe pli da ebloj skie trejniĝi (pro geografia situo de la lando), gajnis pli da medaloj ol Kroatio.</p> <p>Nature, la gefratoj komencis okupiĝi pri skiado ekde la infanaĝo. Pro la sukcesoj de sia fratino Ivica dum certa tempo estis en la ombro. Ivica tamen posedas tre solidan kolekton de medaloj kaj pokaloj – ekde 1992 li regule venkas en diversaj konkuroj (kompreneble, komencinte de la infanaj). Nun li definitive pruvis, ke li estas skiisto de la supera nivelo.</p> <p>Kroatio ĝojis kaj jubilis pro la medaloj. Finfine la juna kaj la maljuna generacioj havas la samajn ŝatatojn.</p> <div style="text-align:right">David Rey H<span class="mm">UDEČEK</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: majo 2003</td></tr></table></body></html>