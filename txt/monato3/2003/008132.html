<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Misinforma komento</title><meta http-equiv="Content-Type" content="text/html; charset=utf-8"/><meta name="description" content="Misinforma komento"/><meta name="keywords" content="Israelo, Palestino"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Leteroj</h3>    <h2>Misinforma komento</h2> <p>Armando Zecchin (M<span class="mm">ONATO</span> 2003/3, p. 7) komentas nur unu frazon de mia eseo, tiun, kie temas pri Israelo, sed misinformas la legantojn li, ne mi. Israelo nenion aneksis de Palestino, ĉar tiu ŝtato simple neniam ekzistis. La disputataj teritorioj (la okcidenta bordo kaj Gazao) estis aneksitaj de Jordanio kaj Egiptio en 1950, kio daŭris ĝis 1967 (antaŭe la teritorioj estis sub brita protektorato, pli antaŭe parto de la otomana imperio). Dum tiuj 17 jaroj neniu eĉ menciis pri suverena ŝtato Palestino por araba etno, kiu estis 70 % de Jordanio. Nek estis eĉ unu israela kolonia vilaĝo tie tiutempe: la najbaraj arabaj landoj malamis Israelon pro ĝia nura ekzisto.</p> <p>Do en 1967 ili ekmilitis duan fojon por neniigi Israelon, kaj duan fojon estis venkitaj, rezulte de kio Israelo okupis iujn partojn de la atakintaj landoj inkluzive la du menciitajn teritoriojn de Jordanio kaj Egiptio. Anstataŭ definitive aneksi ilin kiel venkinto, Israelo en la sama jaro proponis redoni tiujn teritoriojn al Jordanio kaj Egiptio kiel parto de pactraktato. Tamen ilia respondo estis la fifamaj tri „ne”: neniu paco, neniu intertraktado, neniu rekono. Dum posta pli sukcesa intertraktado, Egiptio ne repostulis Gazaon en 1979, kaj la reĝo de Jordanio rezignis pri la okcidenta bordo en 1988. Per tio do la formala flanko pri la teritorioj devus esti fermita.</p> <p>La najbaraj islam-landoj ankoraŭfoje ekmilitis, kaj denove fiaskis. Sed eĉ tiam Israelo ne aneksis la du teritoriojn. Ĝi konstruis novajn vilaĝojn por siaj civitanoj, sed neniun prirabante, kiel asertas Zecchin. Fakte en 2000 la ĉefministro Barak pretis cedi 98 % de la disputataj teritorioj por la suverena palestina ŝtato, sed la koruptita loka aŭtoritato de la teritorioj (PLO) gvidata de Arafat rezignis la senprecedence malavaran proponon. (PLO estas terorista organizaĵo siatempe elpelita el Jordanio, Egiptio kaj Libano kaj enigita en la teritoriojn.) Responde ili startigis novan (nekonvencian) teroristan militon, okaziginte jam pli ol 16 800 teroragojn, el kiuj pli ol 120 estis eksplodoj murdintaj dekojn kaj kripligintaj centojn da civitanoj: sume 759 murditoj, 5246 kripligitoj.</p> <p>La terorismo sur la teritorioj estas nur parto de la granda bildo, kaj ekzistas bonaj fontoj, kiuj eksplikas tion (ekzemple verkoj de Daniel Pipes [denjel pajps], usona fakulo pri Mez-Oriento, ĵurnalisto). Por italaj legantoj speciale interesa devas esti brila ĵurnalistino kaj aŭtorino de libroj kaj artikoloj Oriana Fallaci. Ŝi posedas klarvidon, „furiozon” kaj „fieron” pri la eŭropa civilizacio, kiu ve, mankas al multaj eŭropanoj.</p> <div style="text-align:right">Aleksandro G<span class="mm">OFEN</span></div> <div style="text-align:right"><i>Usono</i></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: majo 2003</td></tr></table></body></html>