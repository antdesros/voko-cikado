<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Placo-malplaĉo</title><meta http-equiv="Content-Type" content="text/html; charset=utf-8"/><meta name="description" content="Placo-malplaĉo"/><meta name="keywords" content="Aŭstrio, judoj, protestoj"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">AŬSTRIO</h3> <h2>Placo-malplaĉo</h2> <p>Protestis ortodoksaj judoj okaze de la inaŭguro de placo Theodor Herzl [teodor hercl] en Vieno. La placo portas la nomon de la iniciatinto de politika cionismo, kiu komenciĝis en Vieno. Herzl naskiĝis en 1860 en Budapeŝto sed venis en 1878 al Vieno, kie li volis iĝi verkisto. En 1891 li eklaboris ĉe la ĉiutaga gazeto <i>Die Presse</i>, kie 37 el la 52 redaktistoj estis judoj.</p> <p>En 1896 aperis en la germana lingvo lia ĉefverko <i>Der Judenstaat</i> (La juda ŝtato), rigardata kiel la fundamento de politika cionismo. Herzl mortis pro kormalsano en 1904 kaj, okaze de la 100-jara datreveno de lia morto, estis inaŭgurita en junio 2004 la placo Theodor Herzl ĉe la nuna sidejo de <i>Die Presse</i>.</p> <p>Reprezentantoj de tradicia judismo protestis, ke Herzl ne estis delegito de la judaro, kaj ke dia leĝo malpermesas al judoj proprainiciate forlasi la diasporon. Judoj estu honestaj ŝtatanoj tie, kie ili vivas: eĉ Israelo, fondita en 1948, estu nuligita kaj israelanoj reiru en la diasporon.</p> <div style="text-align:right">Walter K<span class="mm">LAG</span></div>     <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: septembro 2004</td></tr></table></body></html>