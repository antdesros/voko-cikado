<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Centra demando</title><meta http-equiv="Content-Type" content="text/html; charset=utf-8"/><meta name="description" content="Centra demando"/><meta name="keywords" content="Eŭropo, geografio, EU"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Politiko</h3>    <h3 class="tem">GEOGRAFIO</h3> <h2>Centra demando</h2> <p>Parizo komunikis la novaĵon: la centro de la pli larĝa Eŭropa Unio troviĝas en la germana montaro Westerwald ĉe la vilaĝo Kleinmaischeid, 20 km norde de Koblenz en la germana federacia ŝtato Rheinland-Pfalz [rajnlant falc]. Kleinmaischeid [klajnmajŝajt] estas verŝajne tipa germana vilaĝo kun multe da arbaro kaj verdaĵo en monteteca ĉirkaŭaĵo, kies urbestro havas grandajn planojn: festo certigu, ke ĉiu eksciu pri la signifo de la vilaĝo.</p> <p>Sed kie estas la centro de la centro? La urbestro akompanis ĵurnalistojn al arbaro. Oni devis preteriri kradrostbudon kaj etan infanludejon. Subite la urbestro haltis kaj montris arbon, kie laŭ lia mapo estas la magia punkto, kiu popularigos Kleinmaischeid.</p> <p>Kleinmaischeid anstataŭas la komunumon Viroinval en Belgio, kiu dum dek jaroj estis la geografia centro de Eŭropa Unio. Cetere la centro de fizika Eŭropo, de Atlantiko ĝis Uralo, situas proksime al Vilniuso en Litovio. Kie troviĝas la centro de la mondo, ankoraŭ ne estas fiksita.</p> <div style="text-align:right">Marko Naoki L<span class="mm">INS</span></div>   <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: majo 2004</td></tr></table></body></html>