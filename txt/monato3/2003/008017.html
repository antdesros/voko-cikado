<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Fervojo fivoja</title><meta http-equiv="Content-Type" content="text/html; charset=utf-8"/><meta name="description" content="Fervojo fivoja"/><meta name="keywords" content="Aŭstrio, Slovakio, fervojoj"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">EŬROPO</h3> <h2>Fervojo fivoja</h2> <p>Vieno havas novan dutrakan fervojon al sia flughaveno Schwechat [ŝveĥat]. La tute nova linio kostis 342 milionojn da eŭroj kaj la tuneloj longas tri kilometrojn. La veturo daŭras 27 minutojn, naŭ minutojn malpli ol per iama unutraka linio. La veturprezo estas tri eŭroj.</p> <p>Tamen nekredeble estas, ke la trajnoj veturas nur laŭ 30-minutaj intervaloj. Planataj estas pli rapidaj trajnoj, kiuj veturos senhalte kaj bezonos nur 16 minutojn, sed la veturkosto estos ok eŭroj.</p> <p>La finhaltejo de la linio estas ne en Schwechat sed en Wolfsthal [volfstal], apenaŭ konata vilaĝo ses kilometrojn for de Bratislavo, la ĉefurbo de Slovakio. Ĝis la dua mondomilito ekzistis fervojo inter Vieno kaj Bratislavo, nuntempe la plej proksimaj ĉefurboj de sendependaj ŝtatoj en la mondo je distanco de 50 km.</p> <p>Ekde majo 2004 Slovakio – kiel nun Aŭstrio – estos membro de Eŭropa Unio, sed sen bona fervojo al Vieno.</p> <div style="text-align:right">Walter K<span class="mm">LAG</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: marto 2003</td></tr></table></body></html>