<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Trezoroj de la pasinteco</title><meta http-equiv="Content-Type" content="text/html; charset=utf-8"/><meta name="description" content="Trezoroj de la pasinteco"/><meta name="keywords" content="Litovio, heredaĵo, arkeologio"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">HEREDAĴO</h3> <h2>Trezoroj de la pasinteco</h2> <p>La arkeologia loko Kernavė, ĉ. 30 km nord-okcidente de la litova ĉefurbo Vilnius, estas nomumita monda heredaĵo. La decidon atingis Unesko dum kunsido en Ĉinio. En Kernavė troviĝas spuroj de kulturoj, kiujn postlasis homoj antaŭ 11 000 jaroj, inkluzive de kvar kastelmontoj, urbo, preĝejo, setlejo, tombejo kaj aliaj. Historiistoj kredas, ke en la valo Pajauta dronas iama ligna mezepoka urbo.</p> <p>En historiaj fontoj Kernavė unuafoje estas menciita en 1279. En la 13a jarcento la fortikaĵo kaj la urbo de Kernavė estis inter la ĉefaj ekonomiaj kaj politikaj centroj de Litovio. En 1928 en Kernavė estis fondita etnografia muzeo kaj en 1989 ŝtata arkeologia kaj historia muzeo.</p> <h3>Festoj</h3> <p>En la urbeto estas organizataj diversaj festoj, ekzemple la „tagoj de vivanta historio”. Tiam denove laboras tie mezepokaj metiistoj, soldatoj provas armilojn kaj oni regalas per surloke preparataj antikvaj manĝaĵoj.</p> <p>Ĝis nun, inter 754 mondheredaĵoj en 129 landoj, troviĝas ankaŭ la malnova urboparto de Vilnius kaj la kurŝa terlango. En 2001 Unesko proklamis la litovan krucfaradon kaj krucsimbolikon majstroverkoj de materia kaj vorta heredaĵo; same pasintjare la baltlandaj kantofestoj.</p> <div style="text-align:right"><span class="mm">LAST</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: julio 2004</td></tr></table></body></html>