<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Prezidanto postulas, prezidanto rifuzas</title><meta http-equiv="Content-Type" content="text/html; charset=utf-8"/><meta name="description" content="Prezidanto postulas, prezidanto rifuzas"/><meta name="keywords" content="Kroatio, Bush, Irako"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Politiko</h3>    <h3 class="tem">INTERNACIAJ RILATOJ</h3> <h2>Prezidanto postulas, prezidanto rifuzas</h2> <p>Dum septembra akceptovizito de nova kroata ambasadoro ĉe George Bush, la usona prezidanto esprimis la deziron vidi Kroation pli aktiva en Irako. Jen neantaŭvidebla rekta postulo, ke kroataj soldatoj iru al Irako.</p> <p>Ĉar nun en Kroatio regas dekstra partio, kies prezidanto Ivo Sanader en la pasinteco daŭre kaj senrezerve subtenis la politikon de Bush, kaj pro la ĝenerala kaj argumenteble poltrona politiko de la „novaj eŭropaj landoj”, oni povus atendi subtenon por la postulo de Bush.</p> <p>Tamen la kroata ŝtatprezidanto Stipe Mesić (ĉefaŭspiciinto de la zagreba Universala Kongreso de Esperanto en 2001) tuj deklaris, ke dum li estas la komandanto de la kroata armeo, kroataj soldatoj ne iros al Irako. En intervjuo li diris: „Mi povas tuj diri, ke mia firma opinio kontraŭ la sendo de kroataj soldatoj al Irako ne ŝanĝiĝos, eĉ se la parlamento subtenos la usonan postulon.”</p> <p>En la sama intervjuo li ripetis pasintjare esprimitan starpunkton, ke Kroatio ne subskribos interkonsenton pri neekstradicio de usonaj ŝtatanoj al internacia puntribunalo. Mesić aldonis, klarigante la pozicion de malgranda ŝtato: „Ni ne povas havi gravecon en la mondo pro nia armeo aŭ nia ekonomio, sed ni povas esti certa internacia faktoro, se ni insistas pri niaj principoj, kaj se ni ne kapitulacas pro iuj premoj. Usonanoj bezonas en Irako la kroatan flagon, ĉar ili volas havi kiel eble plej multajn naciojn, kiuj subtenas ilin, por povi veni al UN kun la postulo legalizi tiun lian operacion.”</p> <div style="text-align:right">Zlatko T<span class="mm">IŠLJAR</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: oktobro 2004</td></tr></table></body></html>