<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Naciaj herooj</title><meta http-equiv="Content-Type" content="text/html; charset=utf-8"/><meta name="description" content="Naciaj herooj"/><meta name="keywords" content="Kongo, Kabila, koloniado"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Politiko</h3>    <h3 class="tem">KONGO (D.R.)</h3> <h2>Naciaj herooj</h2> <p>La prezidanto de la Demokratia Respubliko Kongo (DRK), Joseph [ĵozéf] Kabila, proklamis Patrice Lumumba, la unuan ĉefministron de DRK (1960), kaj Laurent Desiré [lorá deziré] Kabila, la trian ŝtatprezidanton (1997-2001), naciaj herooj.</p> <p>Lumumba luktis, ĝis oni murdis lin, kontraŭ belgaj koloniistoj por sendependigi sian landon. Li argumentis, ke konganoj protektu sian riĉecon. Nun sur la plej grava strato en Kinŝaso, ĉefurbo de DRK, staras Lumumba-monumento. Laurent Desiré Kabila luktis kontraŭ la diktaturo de la iama prezidanto Mobutu kaj lin faligis en 1997. Ankaŭ li estis murdita en 2001, montrinte sin defendanto de la nacio dum la milito kontraŭ Ruando, Ugando kaj Burundo. Staras nun Kabila-monumento en la centro de Kinŝaso.</p> <p>Notindas, ke Lumumba fidis internaciajn organizaĵojn – ekzemple Unuiĝintajn Naciojn – sed internacie oni taksis lin komunisto. Kabila, aliflanke, ne fidis organizaĵojn tiajn, sed kunlaboris internacie por faligi la reĝimon de Mobutu.</p> <div style="text-align:right">Serge Z<span class="mm">ANDANDU</span> N<span class="mm">TOMONO</span> Z<span class="mm">OLA</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: majo 2004</td></tr></table></body></html>