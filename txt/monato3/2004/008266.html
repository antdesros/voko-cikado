<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Romantika itinero por spertaj biciklantoj</title><meta http-equiv="Content-Type" content="text/html; charset=utf-8"/><meta name="description" content="Romantika itinero por spertaj biciklantoj"/><meta name="keywords" content="biciklado, Aŭstrio, Eŭropo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Turismo</h3>   <h3 class="tem">AŬSTRIO</h3> <h2>Romantika itinero por spertaj biciklantoj</h2> <p>Lando Stirio, situanta en Sud-Aŭstrio, proponas al sportemaj montbiciklantoj unikan alpan itineron <i>Alpentour</i> [alpentur], kiu ĉi-momente ampleksas longecon de 1138 km kaj suman altecon de entute 31 305 m. (M<span class="mm">ONATO</span> 2000/12, p. 20). Ĝi estas la plej longa markita montbicikla vojo en la mondo kaj konsistas el 16 etapoj.</p> <p><i>Alpentour</i> trapasas Stirion norde de ties ĉefurbo Graz [grac] kaj kondukas tra la varia stiria pejzaĝo de altmontaro ĝis altaĵtereno. Ĝi estas konceptita kiel longmigrada vojo montbicikla, kiu ebligas bicikli de loko al loko kaj de gastejo ĝis gastejo. Je dispono estas tiucele 42 gastejoj.</p> <p>Meztrejnita biciklanto povas traveturi preskaŭ ĉiun etapon dum unu tago. Krome, en ĉiu etapo eblas ekbicikli aŭ ĉesigi la bicikladon konforme al la persona fizika stato aŭ humoro. Kompreneble, oni povas bicikli ankaŭ partojn de etapoj en kombino kun aliaj lokaj montbiciklaj itineroj.</p> <p><i>Romantiktour</i> (Romantika itinero) estas la plej longa etapo en la regiono Mariazeller Land/Hochschwab [mariaceler land/hoĥŝvab], Supra Stirio, kiu estas kunligita kun <i>Alpentour</i>. Ĝi ekestis en la jaro 2000, longas 140 km kaj altas 3800 m. La romantika itinero estas destinita por spertaj montbiciklantoj. Ĝi kondukas tra krutaj altaĵoj kaj nealireblaj rokoj samkiel tra florantaj montherbejoj kaj belaj valoj. Ĉu biciklante supren aŭ tra simpla aŭ tro malfacila tereno, ĉiufoje oni devas streĉe pedali.</p> <p>En la menciita regiono oni povas elekti plurajn itinerojn montbiciklajn. Aŭ tra Aflenz [aflenc] al Graz [grac] kun kulturaj vidindaĵoj en Bruck [bruk] kaj Kapfenberg, tra virgaj pejzaĝoj al Mürzzuschlag [mirccuŝlag], aŭ tra la valo Salzatal [zalcatal] al Ramsau [ramzaŭ].</p> <p>La gastejestroj ĉe <i>Alpentour</i> zorgas ne nur pri la stomaka bono, sed proponas al la montbiciklantoj ankaŭ pakaĵ-transporton. Tradiciaj aranĝoj, altkvalitaj restoracioj kaj hejmecaj drinkejoj igas forgesi la biciklajn fortostreĉojn dumtagajn.</p> <p>Por pli da informoj turnu vin al: TRV Mariazeller Land - Hochschwab, Hauptplatz 13, 8630 Mariazell, Aŭstrio. Tel. +43-3882-4700. Retpoŝto: <a href="mailto:region-mh@utanet.at">region-mh@utanet.at</a>. Interreto: <a href="http://www.mariazellerland-hochschwab.at">www.mariazellerland-hochschwab.at</a></p> <div style="text-align:right">Evgeni G<span class="mm">EORGIEV</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: aprilo 2004</td></tr></table></body></html>