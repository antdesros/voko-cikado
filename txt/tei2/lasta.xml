<?xml-stylesheet type="text/xml" href="teixlite.xsl"?>

<!DOCTYPE TEI.2 PUBLIC "-//TEI//DTD TEI Lite XML ver. 1//EN" "teixlite.dtd" 
[

<!-- e-aj literoj -->
<!ENTITY Ccirc "&#x0108;">
<!ENTITY ccirc "&#x0109;">
<!ENTITY Gcirc "&#x011c;">
<!ENTITY gcirc "&#x011d;">
<!ENTITY Hcirc "&#x0124;">
<!ENTITY hcirc "&#x0125;">
<!ENTITY Jcirc "&#x0134;">
<!ENTITY jcirc "&#x0135;">
<!ENTITY Scirc "&#x015c;">
<!ENTITY scirc "&#x015d;">
<!ENTITY Ubreve "&#x016c;">
<!ENTITY ubreve "&#x016d;">

<!-- aliaj literoj -->
<!ENTITY dash "&#x2015;"> 
<!ENTITY elipse "...">
<!ENTITY apartigilo ". . . . . . . . . . . . . . . . . . . .">

<!ENTITY leftquot "&#x201e;">
<!ENTITY rightquot "&#x201c;">

]>

<TEI.2>
<teiHeader>

  <fileDesc>
    <titleStmt>
      <title>La Lasta</title>
      <author>Władysław Reymont</author>
      <respStmt>
        <resp>tradukis</resp>
        <name>Kazimierz Bein</name>
      </respStmt>
      <respStmt>
        <resp>enkomputiligita kaj adaptita al TEI de</resp>
        <name>Wolfram DIESTEL</name>
      </respStmt>
    </titleStmt>
    <editionStmt>
      <edition>$Id: lasta.xml,v 1.0 2021/02/26 00:00:00 revo Exp $</edition>
    </editionStmt>
    <extent>24 kB</extent>
    <publicationStmt>
      <publisher>Eldono de Pola Esperanto Asocio</publisher>
      <pubPlace>VARSOVIO</pubPlace>
      <date>1965</date>
    </publicationStmt>
    <sourceDesc>
      <p>Vidu la redaktan noton.</p>
    </sourceDesc>
  </fileDesc>

  <encodingDesc>
    <projectDesc>
      <p>Tiu teksto esti&gcirc;is kadre de projekto
      realigi redaktilon por Reta Vortaro subtenanta
      serĉadon je citaĵoj en klasikaj kaj aliaj esperantlingvaj verkoj.
      Kelkaj verkoj de Zamenhof kaj Kabe ĝis nun ne troviĝas kiel
      manipulebla kaj facile serĉebla teksto en Interreto.
      Do jen plia verko.</p>
    </projectDesc>
    <editorialDecl>
      <p>La tekstoj registri&gcirc;is per signorekona programo 
      kaj posta mana prilaboro.</p>

      <p>En la originala romano la paroloj estas markitaj ne per
      citiloj, sed per longaj strekoj. Por konservi la informon mi
      uzas en la atributo @rend la sekvajn kombinojn: '- ', '--', ' -'
      signante enkondukan kaj/aŭ finan strekon.</p>

      <p>Kiel emfazaj aŭ markaj elementoj estas uzataj diversloke emph, mentioned, foreign.</p>

      <p>Fine estas apartigilo, kiujn mi skribis per &lt;p rend='center'&gt;&amp;apartigilo;&lt;p&gt;.</p>
    </editorialDecl>    
  </encodingDesc>

  <profileDesc>
    <langUsage>
      <language id="eo">Esperanto</language>
      <language id="fr">franca</language>
    </langUsage>
  </profileDesc>
</teiHeader>

<text lang="eo">

<front>
    <titlePage>
      <docAuthor>Władysław Reymont</docAuthor>
      <docTitle>
        <titlePart type="main">La Lasta</titlePart>
        <titlePart type="category">Rakonto</titlePart>
        <titlePart type="translator">
          el la pola lingvo tradukis <name>D-ro Kazimierz Bein (Kabe)</name>
        </titlePart>
	    </docTitle>
      <docEdition>Dua eldono</docEdition> 
     <docImprint>
         <publisher>Eldono de Pola Esperanto Asocio</publisher>,
         <pubPlace>VARSOVIO</pubPlace>
         <date>1965</date>
      </docImprint>
    </titlePage>
  </front>

  <body>
  
<div type="story" id="O">

<head>La Lasta</head>

<p>La suno flugis malalte super la akvoj, kvazaŭ
birdo laca kaj malfacile trenanta post si la orajn
flugilojn. La superstarantaj bordoj, la altaj tufoj de
la arboj, la sovaĝaj pintoj de la ŝtonegoj, la malfermitaj
la izolitaj menhiroj, ŝajnis, sin klinis al la maro
kaj etendis al ĝi siajn petegantajn brakojn, kvazaŭ
por reteni ĝin — sed la maro, pala, malklarigita,
timanta, kuris for senhalte, malleviĝis pli kaj pli
rapide, ĉar supre, sur la malĝoja ĉielo, rapidis
grizaj, monstraj korpoj de la nuboj. Ili kuris antaŭ
ĝin de la nordo, minace rampis de la sudo, fluis
en sennombra amaso de la oriento, sekvis ĝiajn
postsignojn kaj kuniĝante en duonrondo jam persekutis
ĝin kvazaŭ aro de koleraj hundoj, kvazaŭ
malsata, furioza brutaro&elipse;</p>

<p>De tempo al tempo jam fariĝis mallume, ĉar
jam kelkaj nuboj venkis en la vetkuro, kaj intermiksitaj
senorde en la furioza flugo kaj ŝaŭmantaj
kvazaŭ bestoj, blinde sin ĵetis en la ardantan senfundaĵon
de la suno&elipse;</p>

<p>La tago ektremis de maltrankvilo, teruro traflugis
la mondon, eksilentis ĉiuj voĉoj, ĉiuj estaĵoj
haltigis la spiron, la oceano por unu momento senmoviĝis,
ekregis la silento de la teruro, la silento
de la atendo. La akvoj apenaŭ murmuretis refluante
rigide en la senfundaĵojn de la timo kaj silento;
inter la ŝtonegoj, montrantaj la nigrajn
dentojn, ekploregis la lastaj ondoj, kaj la longaj
strioj de la ŝaŭmoj sin kroĉis al la ŝtonoj kun plenda,
mortanta plaŭdo.</p>

<p>Subite, la tago komencis disfali.</p>

<p>La nuboj atingis la sunon de ĉiuj flankoj kaj
sin ĵetante sur ĝin ŝiris la diskon en fajrajn ĉifonojn,
manĝegis ĝin avide per siaj kotaj buŝegoj, kaj
ĝi kvazaŭ dronis en la malpuraj faŭkoj kaj estingiĝis.
Cindra, malĝoja krepusko falis sur la blindigitan tagon.</p>

<p>Ie malproksime, malproksime eksonis malklare
malgaja tondro.</p>

<p>Kaj poste ekregis kadavra, senfunda silento.</p>

<p>En la mondo fariĝis io nekomprenebla.</p>

<p>Io Nekonata iris peze sur la plumbaj akvoj de
l' oceano, tiel ke la kontinentoj tremis, la mevoj,
kaptitaj de timo, forkuris de la ŝtonegaj nestoj kaj
la arboj skuiĝis de teruro.</p>

<p>El la fiŝista vilaĝo, sin etendinta apud la golfo,
el la mallarĝaj stratetoj, el la granitaj dometoj, de
la blankaj vojoj kun du vicoj de kurbigitaj kverkoj,
kuris virinoj, nigre vestitaj, klakis lignaj ŝuoj sur
la granitoj, ŝanceliĝis blankaj kufoj kaj rubandoj
flirte sekvis ilin; la virinoj iris rapide, iris duope,
triope, kvarope, kvazaŭ mallongaj ŝaŭmantaj ondoj,
forkurantaj de la ventego; ili haltis senmove sur
la ŝtonegoj, kaj iliaj maltrankvilaj okuloj vagis en
la malgajaj krepuskoj, kvazaŭ birdoj, vane serĉantaj teron. </p>

<p>Nenie velo kuraĝis kuri sur la griza senfundaĵo,
nenie oni povis vidi strion de fumo, nenie aŭdi
plaŭdon en la spaco.</p>

<p>La lignaj ŝuoj klakis kaj klakis; de la mallarĝaj stratoj,
el la granitaj dometoj, de la blankaj
vojoj senĉese elkuris virinoj, iris duope, triope,
kvarope, trikis ŝtrumpojn kaj iris fikse rigardante
la grizan malproksimon, iris rapide, tiel ke ŝanceliĝis
la kufoj kaj la rubandoj flirte sekvis ilin.</p>

<p>Ili grimpis sur la supron de alta amaso de disrompitaj
ŝtonegoj, kvazaŭ per la mano de ciklopoj
ĵetitaj malproksimen en la maron, ĝis la alta kapelo,
kiu sin levis meze de frakasitaj, senorde kunĵetitaj
granitaj ondoj, kaj rigardis al la malpleno
de la oceano, kun timo aŭskultante la teruran silenton.</p>

<p>Kaj poste ili sidiĝis sur la abrupta pordo, en
unu vico, kvazaŭ funebraj birdoj kun blankaj kapoj;
ili trikis ŝtrumpojn, la dratoj trembrilis en iliaj
manoj, kaj de tempo al tempo murmureto sin deŝiris
de iliaj paliĝintaj lipoj — ili sidis senmove,
fikse rigardante la silentajn, senlimajn malproksimojn,
kaj iliaj animoj vagis sur la profundaĵoj de la
horizonto, sur la abismoj de la malgajaj dezertoj,
serĉis sur la plumbaj akvoj, vokante per mutaj
voĉoj, vokante plende.</p>

<p>Nenie velo aperis el la profundaĵo, nenie plaŭdo
de remiloj rompis la silenton. </p>

<p>Io Nekonata iris peze al la malĝojaj koroj.</p>

<p>Ĉirkaŭe fariĝis io nekomprenebla.</p>

<p>Jen la ĉielo kvazaŭ subite fendiĝis, la grizaj,
grandegaj korpoj de la nuboj rulfalis de la alteco,
saltis sur la akvojn kaj la teron, kiel monstraj 
volvaĵoj de cindroj, disfalantaj en grizajn nebulojn.</p>

<p>Sin levis netrapenetrebla, silenta polva uragano.
En sensona, senfunda silento la grizaj sablosimilaj
nebuloj superŝutis la tutan mondon; ili leviĝis
de la akvoj en senordaj tufoj, sin trenis de la
tero en volviĝanta, griza amaso, ŝprucis de la ĉielo
kvazaŭ el neelĉerpeblaj krateroj, en kolonoj de
palaj fumoj, rampis malrapide, leviĝis, kvazaŭ
ŝaŭmantaj fontanoj, amasiĝis dense kiel netrapenetrebla
arbaro kun malklaraj konturoj de neatingeblaj limoj,
disfluis pli kaj pli vaste kaj fluis senĉese,
kiel silenta, ŝaŭmanta maro de grizeco kaj
malĝojo.</p>

<p>La virinoj komencis alvoki unu alian kaj erarante
en la nebuloj kolektiĝi apud la kapelo; ili
sin premis al la muroj, sidiĝis en la malfermita
pordo kaj ne ĉesante movi la trembrilantajn trikilojn
kun pli kaj pli granda maltrankvilo rigardis la
blindiĝantan mondon. </p>

<p>La vilaĝo jam dronis en la grizeco, la plej
altaj suproj de la kverkoj jam ŝanceliĝis kvazaŭ
mizeraj ombroj el sub la akvo, la menhiroj, de prajarcentoj
starantaj garde sur la bordoj, estis nur
fantomoj, kaj la oceano eniĝis malrapide en la
malklaran senfundaĵon, brilante ankoraŭ de tempo
al tempo el sub la blanko, kvazaŭ ekdormanta
okulo, ĝis fine ankaŭ ĝi falis en la nebulojn, ĝis
fine ĉio malaperis en la griza, moviĝema, netrapenetrebla abismo.</p>

<p>Ĉio fariĝis kvazaŭ polvo kaj cindro kaj malaperis
en la senfundaĵoj de la nenieco.</p>

<p>Apud la kapelo de tempo al tempo ekmurmuris
tima voĉo, iafoje ekfrapis ligna ŝuo aŭ plende sonis
ies ploro.</p>

<p>Kaj poste sekvis longaj, doloraj, pezaj momentoj
de la silento.</p>

<p>Subite en la morta sensoneco eksonis trapenetranta sonoro,
kvazaŭ de malproksima, malproksima sonorilo.</p>

<p><q rend="- ">Oni sonorigas ĉe la sankta Anno!</q> diris iu.</p>

<p>Kaj tuj respondis dua sonorilo, kvazaŭ el la
profundaĵo de la akvoj kaj erarante tra la nebuloj,
vokis mallaŭte, plende, longe.</p>

<p><q rend="- ">Ĉe la sankta Filiberto, en <foreign lang="fr">Treguen</foreign> oni sonorigas!</q> diris iu.</p>

<p>Poste ektondris ie alte, de sub la ĉielo, kvazaŭ
eĥo de anĝela ĥoro.</p>

<p><q rend="- ">Ĉe la sankta Zito oni sonorigas!</q> diris iu.</p>

<p>Kaj poste eksonis kvara, kvina sonorilo kaj
pli malproksimaj, apenaŭ aŭdeblaj. </p>

<p>Ĉiumomente alkuris nova voĉo, ĉiumomente de
alia flanko leviĝis voĉo kaj kantis la saman kanton,
tiel ke iafoje ili kune sendis sian metalan ĥoron
al la grandega mondo, al la tuta oceano, kiel birda
aro, plende pepanta.</p>

<p>De tempo al tempo ŝiriĝis la akorda akompano,
malklariĝis, mallaŭtiĝis kaj diskuris, kaj nur
apartaj, izolitaj sonoj, kvazaŭ krioj de teruro,
kvazaŭ ploro de infanoj, eraris, perdinte la vojon
en la grizaj, senfundaj abismoj. </p>

<p>La nebuloj, kvazaŭ disŝiritaj de la senĉesaj
sonoj de l sonoriloj, komencis furiozi, fariĝis nigra
kaj bolanta formikaro, kaj en la dronigitaj spacoj
ekplaŭdis la ondoj kaj sin elŝiris peza, sufokita
spiro de la oceano. Varma vento ekblovis de la
tero, sin traigis silente tra la nebuloj, kisis karese
la plorantajn okulojn de la virinoj kaj kuris for kun
timo, malaperis en la silenta spaco.</p>

<p>La sonoriloj vokis kaj vokis la erarintajn, kiel
malĝojaj patrinoj, per profunda, kora voĉo de la
maltrankviloj: la tuta bordo ĝemis en la metala
plorego, la tuta tero kvazaŭ petegis mizerikordon
de la oceano. </p>

<p>La virinoj en tomba silento paŝis en la kapelon 
kaj en nebuloj, ne trapenetreblaj ankaŭ tie, ekgenuis
duope, triope, kvarope.</p>

<p>Dipatrino, tuta en oro kaj en bluo de la vestoj,
sidis kun la infano sur malalta altaro; ŝia etendita
mano, la pala vizaĝo kaj la senmovaj okuloj estis
apenaŭ videblaj en la malforta lumo de la malgrandaj lampoj.</p>

<p>Ili ekgenuis humile kaj klinante la kapojn al
la tero, murmuretis varmegajn preĝojn.</p>

<p>Iu knabino prenis la ŝnuron, pendantan super
la altaro, kaj eksonorigis. Ŝi sin klinis malrapide,
ritme, kaj fikse rigardante la senmovajn sanktajn
okulojn, sonorigis alarmon, donis signon al la
erarantaj en la oceano, kriis, ke oni maldormas,
ke oni timas pro ili, ke oni ploras.</p>

<p>La preĝoj murmuretis kvazaŭ mallaŭta kaj peza
pluvo, leviĝis iafoje sopiroj, tremis haltigataj ploregoj,
petege sin etendis ies manoj, kaj la sonorilo
ĝemis senĉese kaj batis febre, kiel la timigitaj
koroj, kaj de la nebula spaco respondis al ĝi aliaj,
malproksimaj kaj proksimaj, per sama, longa ĝemo,
kiel ĉiuj ĉi koroj, kiuj tie sur la dezertaj bordoj,
en la mizeraj vilaĝoj de la fiŝistoj, sur la izolitaj
ŝtonegoj, tremis de morta teruro.</p>

<p>La virinoj rampis ĝis la altaro, kaj el la turmentitaj
koroj sin elŝiris petega, saturita de larmoj
kanto:</p>

<lg lang="fr">
<l>  Ave, ave, ave, Maria!</l>
<l>  Les Saints et les anges</l>
<l>  En chœurs glorieux</l>
<l>  Chantent vos louanges,</l>
<l>  O, Reine des cieux</l>
</lg>

<p>Ĉe la ŝnuro alternis la virinoj, kaj la sonorilo
ne silentis eĉ unu momenton, balanciĝis senĉese,
ploregis febre, petegis kaj iafoje ĝemis dolore, kiel
ĉi tiuj kantoj, sin levantaj el sub la piedoj de Dipatrino,
en kora ploro, kiel la plendaj petegoj:</p>

<lg lang="fr">
<l>  Ave, ave, ave, Maria!</l>
<l>  Soyez le refuge</l>
<l>  Des pauvres pécheurs,</l>
<l>  O, mère du juge</l>
<l>  Qui sonde les cœurs.</l>
</lg>

<p>Sed la ŝipoj ne revenis.</p>

<p>Jam la nokto, falanta sur la ŝaŭmantajn abismojn,
ĵetis sur la mondon sian minacan ombron. La
nigriĝintaj nebuloj fluidiĝis, gutante en eta kaj
malvarma pluvo. De tempo al tempo oni aŭdis la
venton, ŝirantan la arbojn, iafoje minace muĝis la
oceano, sed poste la silento fariĝis ankoraŭ pli
profunda, kaj en ĝi la voĉoj de la sonoriloj, senĉese
batantaj, sin levis ĝis la ĉielo, kvazaŭ kolonoj
de sonoj, vokantaj la Sinjoron, kaj la kanto de la
virinoj, la sangaj krioj de la petegoj disflugis sen
eĥo, kiel pepado de birdidoj en la senfineco de la
nokto kaj de la silento. </p>

<p>Longajn, longajn horojn ili preĝis varmege,
rigardante la senmovajn okulojn de Dipatrino; iliaj
koroj jam komencis sveni en la maltrankviloj, kiam 
subite iu ekkriis:</p>

<p><q rend="- ">Lumoj sur la maro!</q></p>

<p>La sonorilo eksilentis, interrompiĝis la kanto,
la virinoj elkuris sur la bordon kaj sin kroĉante al
la ŝtonegoj, manĝis per la okuloj la mallumon.</p>

<p>Jam ie ne malproksime, kvazaŭ sur la vojo al
la golfo, ekbrilis iaj tremantaj svarmoj, surirante
iafoje la ondojn nevideblajn en petola, subtila fosforesko
kaj malaperante dum senfine longaj momentoj.</p>

<p>La virinoj viŝis la larmajn okulojn kaj kun
haltigata spiro, almetante la orelojn al la tero,
kaptis avide la sonojn de la voĉoj kaj la plaŭdojn
de la remiloj, ankoraŭ malproksimajn kaj apenaŭ
aŭdeblajn.</p>

<p><q rend="- ">Ili revenas, revenas!</q></p>

<p>La krioj sin ĵetis en la nebulojn, kiel aro de
voĉoj, fervore kantantaj. </p>

<p><q rend="- ">Ili revenas! Oni sonorigu! Ili eniras inter
la ŝtonegojn! Lumojn!</q></p>

<p>La sonorilo ree ektondris el la kapelo, kaj sur
la bordo, en la netrapenetreblaj nebuloj, ekflirtis
brilaj rondoj, kvazaŭ oraj papilioj, ekfrapis la lignaj
ŝuoj, ŝprucis gaja, senorda bruo, la vokoj kaj revokoj
flugis, kvazaŭ ĝoje ĉirpantaj birdoj, ĉar pli
kaj pli proksime batis la remiloj, lumaj strioj kun
malsekaj pintoj malrapide rampis el la profundaĵoj,
kaj tuj post ili sin montris iom post iom procesio
de fantomoj, kvazaŭ teksitaj el nebuloj kaj ombroj.
Ĉeno de ŝipoj trembrilis pli kaj pli klare.</p>

<p><q rend="- ">Kiu estas la unua? Kiu?</q> demandis la
virinoj, sin klinante super la oceano.</p>

<p><q rend="- "><foreign lang="fr">Sainte-Barbe</foreign></q>, oni respondis el la nebulo.</p>

<p>Kelke da virinoj galope sin ĵetis al la haveno.</p>

<p><q rend="- ">Ĉu ĉiuj revenas?</q></p>

<p><q rend="- ">Oni ne scias. Ni perdis unu alian en la
nebuloj.</q></p>

<p><q rend="- ">Ĉu bone estis la kapto? Kiu parolas?</q></p>

<p><q rend="- "><foreign lang="fr">Rosa Mistica</foreign>.</q></p>

<p><q rend="- ">Kiu veturas post vi?</q></p>

<p><q rend="- "><foreign lang="fr">Trois-Etoiles</foreign>.</q></p>

<p>La vokoj kruciĝis inter la lanternoj kaj la
bordo. La virinoj, faletante en la mallumo, rapide
revenis al la haveno, kaj la procesio de la nebulaj
konturoj jam navigis en la golfon, la akvoj plaŭdis,
ŝirataj de la akraj bekoj, la remiloj ritme batis,
knaris la mallevitaj trastangoj. </p>

<p>La sonoriloj jam silentiĝadis sur la bordoj,
ĉiumomente en alia loko malaperis subite la sonoj,
mutiĝis la nokto, tra la nigraj nebuloj, gutigantaj
pli kaj pli densan pluvon, komencis sin traigi
fulmaj briloj, la lumoj de nevideblaj lanternoj kuris
sur la oceanon kun siaj viglaj okuloj, en la haveno
la homamaso estis pli kaj pli granda kaj ĝoja.
Ĉiuminute oni albordiĝis, ĉiumomente iu nigra ŝipo
saltis sur la bordon kvazaŭ fiŝo kaj sin kuŝiĝis sur
la flanko. Sur la bordo svarmis lumoj, la nebuloj
ĉe ilia brilo balancis siajn malpurajn ĉifonojn, kiel
disŝiritajn malsekajn retojn; klakis la lignaj, ŝuoj,
brufermiĝis la pordoj, ŝprucis la ridoj kaj la ĝojaj
salutaj ekkrioj; ĉiumomente ia aro malaperis en la
granitaj dometoj, en la mallarĝaj stratoj aŭ en la
nebulaj faŭkoj de la vojoj. </p>

<p>Sole la sonorilo de la kapelo ankoraŭ vokis
ĝeme, ĉar mankis tri ŝipoj kaj aro da virinoj staris
garde sur la ŝtonegoj. </p>

<p>Du el ili revenis ankoraŭ antaŭ la noktomezo,
kaj kiam la maristoj, kolektinte la retojn, iris al la
domoj, maljuna virino baris al ili la vojon.</p>

<p><q rend="- ">Ĉu malproksime ankoraŭ estas <foreign lang="fr">Je cherche</foreign>?</q>
demandis ŝi mallaŭte.</p>

<p><q rend="- ">Ni ne scias. Tuj post la tagmezo kaptis nin
nebulo kaj vento, ni perdis unu alian. Eble ĝi veturas
post ili, eble eraras, aŭ eble atendas apud
Sirenoj, ĝis malleviĝos la nebuloj. Malbona vetero,
sur la libera maro: ondoj de malsupre kaj mallonga vento,
kaj la nebulo tiel sufokas, ke apenaŭ
apud la ŝtonegoj ni ekaŭdis la sonorilojn. Sed ne
timu, ili revenos matene. Bonan nokton, patrino
<foreign lang="fr">Caradec</foreign>!</q></p>

<p>Ŝi ne respondis, avide rigardante kaj aŭskultante la oceanon.</p>

<p>Jam de longe eksilentis la bordo, jam la lastajn
korbojn kun la fiŝoj oni elportis el la barkoj, jam
ie fermiĝis la lasta pordo, la lastan drinkejon oni
fermis kaj la lasta fenestro estingiĝis, kaj la patrino
<foreign lang="fr">Caradec</foreign> ankoraŭ maldormis.</p>

<p>Malleviĝis la nokto, muta, malluma kaj malseka.
La nebuloj vindis la mondon kvazaŭ nigraj,
malsekaj mortkovriloj, sur kiuj de tempo al tempo
brilis arĝentaj strioj de malproksimaj lumoj. La
oceano peze moviĝis en la mallumoj, la akvoj leviĝis,
oni aŭdis, kiel la ondoj amase kuris el la
profundaĵoj kaj disŝprucis kun ĝemo ĉe la bordoj.
Rekomenciĝis sovaĝa, obstina batalo kontraŭ la tero.</p>

<p>La fiŝista vilaĝo dormis, la granitaj dometoj
ekdormis, la mallarĝaj stratoj kaj la senfinaj vojoj
kuŝiĝis morte sur la fundo de la mallumo.</p>

<p>Nur en la krepuska, malplena kapelo brulis unu
sola lampo, kaj en la tremanta, ora lumo aperis la
fantome blua vizaĝo de Dipatrino kaj ŝiaj senmovaj
okuloj rigardis tra la nebuloj, tra la tuta mondo.</p>

<p>La patrino <foreign lang="fr">Caradec</foreign> sidis ĉe la sojlo; transmetante
la erojn de la rozario, ŝi aŭskultis la balbutantan
parolon de la oceano.</p>

<p>Ŝi atendis pacience la filon kaj lian fieran <foreign lang="fr">Je
cherche</foreign>.</p>

<p>Senĉese falis subtila pluvo kaj frapis ŝian kapon
kun unutona, dormiganta murmureto; iafoje la
ondoj de la alfluo kraĉis salan, malpuran ŝaŭmon,
sed ŝi ne sentis la malvarmon, ŝi ne sciis, kio
okazas ĉirkaŭ ŝi, dronanta en preĝo. Ŝi recitis la
reĝojn de la rozario, longe tenante ĉiun eron kaj
kun senlima amo murmuretante ĉiun vorton, ĉar
per ĉi tiu preĝo ŝi sin defendis kontraŭ la timoj
kaj maltrankviloj, kiuj ĉirkaŭvolvis ŝian koron per
sufokaj ringoj, kvazaŭ fajraj serpentoj, tiel ke iafoje
ŝi forgesis la preĝon, la rozario elfalis el ŝiaj
fingroj, kaj ŝi turnis siajn okulojn al la minacaj,
malfeliĉon antaŭdirantaj mallumoj.</p>

<p>La filon, ŝi serĉis tie kaj ŝi trovis teruron, ĉar
kvazaŭ eliĝinte el la nebuloj ĉirkaŭis ŝian animon
teruraj fantomoj de la estinteco.</p>

<p>Vekiĝis en ŝi la iamaj, doloraj malbenitaj momentoj.</p>

<p><q rend="- ">Kompatu min, mizerikorda Patrino</q>, murmuretis
ŝi petege, revenante en la cirklon de la
oraj briloj de la kapelo kaj kiel forlasita birdido
sin premante konfide al la sanktaj piedoj. Ŝi volis
forkuri de la teruraj fantomoj, sed kvazaŭ kadavroj
sin levis el la ĉerkoj la forgesitaj iamaj turmentoj,
iamaj malesperoj kaj kovris la tutan esperon.</p>

<p>Ĉar same, kiel nun, ŝi atendis iam la edzon; en
la sama loko, en same terura, nebula aŭtuna nokto.</p>

<p>Kaj li ne revenis.</p>

<p><q rend="- ">Patrino, plena de mizerikordo, kompatu
min!</q> ploregis ŝi malespere. Novaj rememoroj elrampis
el la kavoj de la memoro, procesio de reviviĝantaj suferoj
disŝiris ŝian koron.</p>

<p>Ĉar same, kiel nun, ŝi atendis iam la pli aĝan
filon, en terura nokto de uraganoj, kaj ĉe la samaj
sanktaj piedoj almozpetis mizerikordon. </p>

<p>Kaj li ne revenis. </p>

<p>Ventego de subita, nigra teruro levis ŝin de la
loko kaj ĵetis en la polvon, antaŭ la altaron, antaŭ
la palan, apenaŭ videblan vizaĝon.</p>

<p>La senmovaj okuloj rigardis tra la oraj briloj,
trapenetrante ŝin tiel senkompate, ke ŝi salte leviĝis
kun malbena krio kaj sin ĵetis al la bordo.
Kaj erarante inter la ŝtonegoj, faletante en la mallumoj,
longe ŝi kriis malesperan krion, longe alvokis
la filon kaj de la senfineco petegis mizerikordon.</p>

<p>La oceano sub la nigraj volvaĵoj de la nebuloj
kaj de la nokto bolis minace, la ondoj de la alfluo
sin levis el la profundaĵoj, ŝprucis pli kaj pli alten
kaj batante la ŝtonegojn, falis en la abismojn. La
oceano jam komencis furiozi en sia sovaĝa kaj
blinda forto, himno de teruraj potencoj tondris en
la senfineco, kaj la voĉo de la turmentita patrina
koro estis kvazaŭ murmureto de falanta folio dum
fulmotondro, kaj ŝiaj larmoj, ŝiaj malesperoj kaj
esperoj, la tuta turmento de la homa estado pezis
kvazaŭ plumo, kaptita de uragano, estis guto, estis
tremo pereinta por eterne en la ĥaoso, estis nenio.</p>

<p>La patrino <foreign lang="fr">Caradec</foreign>, kompreninte sian senliman
malfortecon, sin enŝovis humile en la kapelon, prenis
la ŝnuron kaj ekbalancis la sonorilon per ĉiuj fortoj,
per ĉiuj fortoj de la espero. </p>

<p>La okulojn frenezajn de la malespero, okulojn
almozpetantajn, okulojn mortantajn ŝi alkroĉis al
tiuj senmovaj sanktaj okuloj, hurletante plende:</p>

<p><q rend="- ">Revenigu lin! Revenigu!</q></p>

<p>Ŝi sonorigis obstine, senĉese, senlace.</p>

<p>La sonorilo vokis per voĉo de teruro, per voĉo
de malespero, vokis per la sopiro de la atendoj, 
vokis plende&elipse; kiel ĉi tiu patrina koro;</p>

<p>&elipse;iafoje ĝi sin levis vivege kaj kvazaŭ en morta
febro kriis sovaĝe kaj senorde, kriis, kiel krias la
dronantoj, furiozis en terura atako de doloro&elipse;
kiel ĉi tiu patrina koro;</p>

<p>&elipse;iafoje, kvazaŭ perdinte la lastajn fortojn, ĝi
nur ploris, mallaŭte plendante, kaj inter ploregoj,
la koron disŝirintaj, inter ĝemoj, kriis doloran,
tremigantan krion&elipse; kiel ĉi tiu patrina koro;</p>

<p>&elipse;kaj iafoje ĝi silentiĝis rigida kaj nur post longa
momento eksplodis potence; la kolero ĝin skuis
kaj la malamo, ribelo incitis, tiel ke ĝi batis minace
la blindan nokton, kvazaŭ per kunmetita pugno,
kaj malbenis per tondra voĉo la maljustaĵojn&elipse;
kiel ĉi tiu patrina koro.</p>

<p>Ŝi tamen sonorigis kaj sonorigis, la manoj senkonscie
tiris la ŝnuron, la dorso kurbiĝis kaj rektiĝis aŭtomate,
la tuta espero pendis ĉe la korsimila
frapilo de la sonorilo kaj per la propra koro, rigida
de sufero, batis la metalon kaj la okulojn alkroĉis
al la sanktaj, senmovaj okuloj.</p>

<p>Ŝi sonorigis jam senkonscia, sed kun pli kaj
granda kredo kaj konfido, ĉar ŝajnis al ŝi, ke la
ŝtona mano sin etendas al ŝi kaj karese viŝas ŝian
vizaĝon, malsekan de la larmoj, kiuj kvazaŭ senfina
ŝnuro de perloj ruliĝis senĉese, kaj ke la ŝtonaj,
bluaj lipoj ion parolas al ŝi, ke ŝi klare aŭdas
voĉon de mizerikordo kaj kompato.</p>

<p>Ŝi sonorigis kaj sonorigis senĉese, en ekstaza
deliro, aŭskultante atente la sanktajn murmuretojn,
kiuj kvazaŭ anĝela ĥoro fluis en ŝian animon, alportante
konsolon, trankvilon kaj senliman, neesprimeblan
per la vortoj feliĉon de la forgeso.</p>

<p>&apartigilo;</p>

<p>Matene oni forŝiris ŝin frenezan de la ŝnuro.
Ŝi falis por eterne en la teruran nokton de la
atendoj.</p>

</div>
</body>
</text>
</TEI.2>
