<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Ne plu handikapitoj!</title><meta http-equiv="Content-Type" content="text/html; charset=utf-8"/><meta name="description" content="Ne plu handikapitoj!"/><meta name="keywords" content="Sporto"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Sporto</h3>    <h3 class="tem">IRLANDO</h3> <h2>Ne plu handikapitoj!</h2> <p>En junio 2003 okazis la plej granda evento en la historio de irlanda sporto. Temis pri la Specialaj Olimpikoj, en kiuj mense handikapitaj atletoj el multaj landoj montris siajn kapablojn en diversaj sportbranĉoj. Ĝi estis la unua fojo ekde la fondiĝo de la Specialaj Olimpikoj, kiam la evento okazis ekster Usono. La inaŭguro okazis en la nova dublina stadiono de la gaela atleta asocio. La olimpikojn oficiale malfermis Nelson Mandela, la eksprezidanto de Sud-Afriko. Ĉeestis ankaŭ diversaj aliaj eminentuloj: fratino de eksprezidanto Kennedy de Usono, aktoro Arnold Schwarzenegger [ŝvarceneger], boksisto Muhammad Ali. En la koncerto, kiu estis parto de la oficiala malfermo, partoprenis bone konataj artistoj: Jon Bon Jovi [ĵon bon ĵovi], la grupo U2, ktp.</p> <p>Dum la tuta semajno de la konkursoj, la amikeca spirito, kapabloj kaj kuraĝo de la partoprenantoj vekis viglan intereson kaj simpation en la publiko, kiu amase ĉeestis kaj subtenis ĉiujn sporteventojn. Oni konsentis, ke la ludoj estis ege sukcesaj kaj devus inspiri la tutan mondon, atentigante ĉiujn pri la bezonoj kaj potencialoj de handikapuloj.</p> <p>Komence de la semajno aperis en ĉiuj irlandaj ĵurnaloj kaj revuoj granda anonco bonvenigante la partoprenantojn per la vorto <span class="mm">BONVENON</span> en 50 lingvoj, inkluzive de Esperanto.</p> <div style="text-align:right">Garbhan M<span class="mm">AC</span>A<span class="mm">OIDH</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.html">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: decembro 2003</td></tr></table></body></html>