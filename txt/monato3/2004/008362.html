<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Ĉu tabako-tabuo?</title><meta http-equiv="Content-Type" content="text/html; charset=utf-8"/><meta name="description" content="Ĉu tabako-tabuo?"/><meta name="keywords" content="Eŭropo, fumado"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">EŬROPA UNIO</h3> <h2>Ĉu tabako-tabuo?</h2> <p>Laŭ irlandaj raportoj, la ĝenerala fummalpermeso en laborejoj, enkondukita de la irlanda registaro ekde la komenco de aprilo, ŝajne estas granda sukceso. Kontroloj montris, ke 97 % de la kontrolitaj laborejoj sekvas la leĝon. Rezulte, kvinono de irlandaj fumantoj decidis ne plu fumi, kiam ili eliras vespere. Ekde la enkonduko de la ĝenerala fummalpermeso por laborejoj 96 % de la trinkejoj kaj restoracioj sekvas la leĝajn devigojn kaj ankaŭ surmurigis la postulitajn malpermesindikojn.</p> <p>Ekde junio Norvegio sekvis la vojon de Irlando kaj enkondukis rigidan fummalpermeson por publikaj laborlokoj. Kvarono de norvegaj fumantoj kaj triono de fojfojaj fumantoj laŭ enketo asertis ĉesi fumi samtempe kun la enkonduko de malpermeso.</p> <h3>Mortokaŭzo</h3> <p>Ĉiujare tabako mortigas 4,9 milionojn da homoj aŭ unu personon ĉiun 6,5an sekundon, diras Lee Jonk Wool [li ĝonk ŭul], ĝenerala direktoro de la Monda Organizaĵo pri Sano. Fumi estas tutmondskale la dua plej ofta mortokaŭzo. Unu el 10 plenkreskuloj mortas sekve de fumado. Laŭprognoze, en 2025 tabakkonsumado kaŭzos dek milionojn da mortoj, malgraŭ tio, ke la elcentaĵo de fumantoj falis de 29 dum 2002 al 26 dum 2003.</p> <p>La Eŭropa Komisiono, malgraŭ laŭdo pro la irlanda antaŭeniro, ne planas enkonduki tut-eŭropunian fummalpermeson. Senfuma medio estus homa rajto, opinias responda komisionano David Byrne [dejvid brn], sed li timas negativan implicon por la EU, se Bruselo ordonus fummalpermeson en publikaj laborlokoj en tuta EU.</p> <p>Brusela malpermes-ordono povus havi, laŭ Byrne, guston de orvela „granda frato”. Ŝajne la kulturaj diferencoj ĉirkaŭ fumado favoras pli desuban politikon. „Se ni traktas fundamentajn temojn kiel sanon, vi devas provi kaj vidi, kiomgrade vi povas ŝanĝi opiniojn”, respondis Byrne al kritikaj rimarkoj en la gazetaro post deklaro, ke li povus imagi iam leĝan regulon pri fumado por tuta Eŭropa Unio.</p> <div style="text-align:right">Marko Naoki L<span class="mm">INS</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: julio 2004</td></tr></table></body></html>