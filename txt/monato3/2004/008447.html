<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>La salajroj en Albanio</title><meta http-equiv="Content-Type" content="text/html; charset=utf-8"/><meta name="description" content="La salajroj en Albanio"/><meta name="keywords" content="Albanio, salajroj"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Ekonomio</h3>    <h3 class="tem">ALBANIO</h3> <h2>La salajroj en Albanio</h2> <p>Klereco, sekso, aĝo, regiono kaj ekonomia sektoro estas kelkaj el la elementoj difinantaj la salajrojn de laboruloj. Laŭ la informoj de INSTAT, la albana instituto pri statistiko, pli altajn salajrojn ricevadas la pli kleraj homoj. Ekzemple diplomiĝintoj en universitato ricevas averaĝe 23 991 lekojn (192 eŭroj), tio estas 37 % pli ol tiuj kun mezlerneja edukiteco kaj 44 % pli ol tiuj kun nur elementa edukiteco.</p> <p>La INSTAT-enketo mezuranta la vivnivelon enlandan montras, ke plej bone pagataj estas dungitoj de bankoj, internaciaj organizaĵoj, surmara kaj marborda transporto kaj fiŝkaptado. Malaltajn salajrojn ricevas tiuj en la ellaboriga industrio, en servoj, sanigsistemo, klerigado kaj dungitoj en sociala laboro. Plej malalte estas salajrataj dungitoj en privataj familiaj entreprenoj.</p> <p>La averaĝaj pagoj estas pli altaj en neprofitcelaj organizaĵoj kaj privataj kompanioj kie la nivelo de klereco ludas gravan rolon. Malgrandaj diferencoj ekzistas ĉe la laboruloj de la ŝtataj entreprenoj. Ĝenerale virinoj estas pagataj almenaŭ 20 % malpli ol viroj.</p> <p>Ankaŭ la lokiĝo de la entrepreno influas la nivelon de pagoj. Tiel laboruloj en la ĉefurbo ricevas averaĝe 20 % pli da mono ol tiuj en marbordaj regionoj kaj 30 % pli ol tiuj en centraj regionoj de la lando. Tiu diferenco atingas 40 % se oni komparas la ĉefurbanojn kun loĝantoj en la montara regiono. Kompreneble la vivkosto en la ĉefurbo ankaŭ estas pli alta ol en la ceteraj urboj kaj regionoj.</p> <p>La daŭro de la kariero same ludas rolon. Aparte en la privata sektoro longdaŭra kariero alportas pli da mono. Tiel, se iu havas almenaŭ trijaran laborsperton, li ricevas 25 % pli da mono. Tia diferenco apenaŭ konstateblas en la publika sektoro.</p> <div style="text-align:right">Bardhyl S<span class="mm">ELIMI</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: oktobro 2004</td></tr></table></body></html>