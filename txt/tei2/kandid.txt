
# Antaŭparolo


Jam forpasis cent sep dek jaroj, de kiam aperis
/Kandid/. Kaj tamen tiu filozofia rakonto restas
ankoraŭ aktuala. Ĝi estas aktuala en tiu senco, ke
la malbonoj, kiujn kontraŭbatalis Volter (1), daŭras
ekzisti: maltoleremo, superstiĉemo, fanatikemo,
kruelemo, trompemo regas ankoraŭ ĉie en la
mondo. La jezuitoj — plej diversspecaj — estas
same influhavaj, regemaj kaj intrigemaj kiel antaŭ
du jarcentoj.

Malgraŭ tio, ke la scienco kaj tekniko faris
grandegajn progresojn, la racio tamen ne multe
penetris en la cerbojn de la popolamaso. Se la
religia fanatikemo perdis iom da sia forto kaj akro
en kelkaj mondpartoj, tie stariĝis aliaj ne malpli
danĝeraj kaj detruaj: la naciisma, rasisma, faŝisma,
partieca fanatikoj ne faras nuntempe malpli da
viktimoj ol la «Sankta Inkvizicio». Hodiaŭ kiel
dum la naskiĝa tempo de /Kandid/ la pika, morda,
sagaca ironio de Volter estas same necesega kaj
restas imitinda modelo nesuperebla. Ĝi estas armilo

(1) France : Voltaire.
                                 
senkompare taŭga por disbati la malbonojn, kreitajn
de la blinda sento, de la stulta tradicio kaj de la
senkontrola emo al ĉio neracia.

Kvankam Volter estis grandburĝo riĉa kaj ema
al ricevo de honoroj, li tamen forte sentis la suferojn
de siaj samtempuloj; per akra kaj kompatema
rigardo li vidis la mizeron, la maljuston, la perforton.
Kaj ĉe tia konstato lia spirito ribelis kontraŭ
la tiutempe reganta filozofio de l' optimismo, kiu
resumiĝis per jena frazo de Lajbnic (1): «Ĉio en la
mondo statas kiel eble plej bone». 

Anstataŭ verki longan, nebulan, nefacile kompreneblan
disertacion por rifuti la sistemon de
l' fama germana filozofo, Volter preferis montri per
amuza rakonto, kiel senbaza estas la optimismo.
Ĝi vidiĝas sub formo de kruelaj kaj stultaj militoj,
de tertremoj, de epidemioj kaj plej diversspecaj
katastrofoj.

Je morala vidpunkto ankaŭ ne estas pravigebla
la optimismo. La homoj ja estas malbonaj: ili
mensogas, trompas, rabas, mortigas kaj montras
ĉiujn signojn de malsaĝo. Kaj se «ĉio en la mondo
statas kiel eble plej bone», ne utilus do penadi
por plibonigi la sorton de l' homaro. Krimeco kaj
malsaĝo ja eniras la konsiston de tiu plejeble bona
mondo. Se la naturo povas fari bonon nur el malbono,
la homo ne rajtas kontraŭstari ian ajn malbonon,
ĉar li eble per tio malhelpus venon de
estonta pli granda bono... 

Oni senpene ekvidas, ke tia filozofio povas havi
malbonajn efikojn sur la pens- kaj agadmanierojn

(1) Germane : Leibnitz.


de la homoj. Volter do prave atakas la optimismon
per sia malica ironio. Dum la rakontado, /Kandid/
estos senĉese trompata kaj trafos de malfeliĉo en
malfeliĉon. Same okazos al ĉiuj aliaj ĉefroluloj el
la romano, kio instruas al la leganto pri neceso
vidi la mondon tia, kia ĝi fakte estas kaj ne tra
la okulvitroj de l' optimismo.

La amuza formo, per kiu la aŭtoro de /Kandid/
disbatas la filozofian sistemon de Lajbnic, povas ĉe
kelkaj legantoj doni la impreson, ke Volter ne estis
tre profundpensa filozofo. Se por akiri reputacion
de granda pensulo necesas verki peze, enuige kaj
nebule, estas fakto, ke Volter ne povas esti metata
en tiun kategorion. Mi tamen opinias, ke nia aŭtoro
tre bone scipovis prezenti al si la multflankecon de
l' problemoj kaj demandoj. Sed lia raciemo detenis
lin erarvagi en nekonataĵon. Ĉu fakte utilas starigi
belajn sistemojn, kiujn la racio ne povas ĉiurilate
pravigi? Ekzemple, ĉu Dio ekzistas aŭ ne? Estas
malfacile trovi ĉe Volter jesan aŭ nean respondon
al tiu demando. «Se Dio ne ekzistus, li diris, oni
devus ĝin elpensi». Tia paradokso povas esti klarigata
per tio, ke Volter opiniis necesa la kredon je
dio por starigo de moralaj principoj kaj vivreguloj
inter la homoj. Aŭ eble estis nur simpla klasa
intereso de riĉulo, kiu volas certigi al si la posedon
de siaj riĉoj per ia ĝendarmo-dio? 

Se estas malfacile decidi, ĉu Volter estis ateisto 
aŭ deisto, oni almenaŭ povas trovi en lia verkaro
abundon da argumentoj kontraŭ la ekzisto de la
dio de l' kristanoj. Kaj la surteraj reprezentantoj
de tiu dio estas per forta mano vipataj kaj per
senkompata ironio profunde vundataj.

#10 

La vivo ankaŭ estas ironia: Volter estis instruita
kaj edukita de jezuitoj. Ĉe ili tre diligente li
lernis. Sed la bona lernanto havis tro fortan intelekton
por lasi sin subigi per la lerta kaj subtila
edukmaniero de siaj profesoroj. Li fakte fariĝis la
plej timinda kontraŭulo de la jezuitoj. Lia malamo
kontraŭ la jezuita societo speguliĝas tra multaj
paĝoj el /Kandid/.

Pro siaj viglaj atakoj kontraŭ ĉiuj maljustoj,
kontraŭ potenculoj kaj altranguloj Volter estis kelkfoje
malliberigata aŭ devis forkuri eksterlanden.
Sed li ĉiam sukcesis fine atingi indulgon ĉe siaj
persekutantoj. Oni eble povus riproĉi al nia aŭtoro,
ke li ne estis tre fortkaraktera. Li ne konsentis
tro suferi pro siaj ideoj. Kiel lia fama antaŭulo
Rable (1), li pretis defendi sian vidpunkton nur ĝis
bruligo /ekskluzive/! Tio estas ankaŭ karakteriza
trajto pri lia raciemo: konsenti suferi aŭ morti pro
ideoj, tio ja signas ian religieman spiritostaton.
Verdire ni sentas pli da simpatio kaj admiro por
homo, kiu pretas oferi sian vivon pro sia idealo
aŭ pro la liberigo de subpremata klaso. Sed ni
ne rajtas postuli, ke homo estu ĉiel perfekta,
bona, imitinda. Tia homo estus dio kaj sekve nur
fantazia elpenso. La aŭtoro de /Kandid/ estis nur
homo...

Volter mortis maljuna, riĉa kaj superŝutata per
honoroj. Tamen ĉiuj konsentas, ke el inter la t. n.
Enciklopedianoj li estis unu el tiuj, kiuj faris plej
multe en la ideologia preparado al la gvidantoj de
l' Granda Revolucio burĝa el la jaroj 1789-1793.

(1) France: Rabelais.

Por konigi la penson de Volter en esperanta
vesto, kial do el abunda verkaro mi elektis prefere
/Kandid/? Tial ke, laŭ mi, ĝi estas lia ĉefverko. Ĉi
okaze estas interese noti, ke tiu romano ne estis
tre ŝatata, kiam ĝi aperis. En la /Leteraro/ de la
fama barono Grim, /Kandid/ estas eĉ tre severe
prijuĝata, kiel oni povas vidi per jena cito:

«Verŝajne, diros sagaca kritikisto post du mil
jaroj, la aŭtoro estis nur dudek-kvinjara, kiam li
verkis /Kandid/. Ĝi estis lia unua provo en tiu verkmaniero.
Lia gusto estis ankoraŭ juna; tial li ofte
malatentas la decregulojn, kaj lia gajo degeneras
en frenezon. Vidu, li aldonos, kiom lia gusto
edukiĝis kaj firmiĝis poste, laŭgrade; kiom li fariĝis
pli saĝa en siaj postaj verkoj!»

Nia severa kritikisto plene eraris. Hodiaŭ /Kandid/
havas multe da legantoj en la popolamaso, kaj
eĉ plej eminentaj literaturistoj relegas ĝin pro plezuro
kaj distro, dum tragedioj kiel /Merop/, /Zair/,
/Mohamed/, poemaro kiel /La Henriad/, historiaĵoj
kiel /La Jarcento de Ludoviko la XIV/ k.a. verkoj,
kiuj famigis Volter dum lia vivo, estas legataj
nuntempe nur de ra age aro da profesoroj kaj
fakuloj.

Cetere Volter estis sesdek-kvinjara, kiam li
verkis /Kandid!/ Kaj certe ĝi estas lia ĉefverko.
Kiuj jam legis ĝin en la originalo aŭ en nacilingva
traduko, tiuj tamen deziros konatiĝi kun la
esperanta. Mi ne dubas, ke dum la legado ili ne
havos malpli da plezuro ol mi havis dum la tradukado.
Tiu laboro estis ja por mi ĝuo, plezuro
— ripozo.

Kun la simpatia /Kandid/ ili trakuros la mondon,
partoprenos pense liajn aventurojn kaj per tio
akiros iom pli da saĝo por konduti en la vivo.
Volter tre delikate instruas ĉe la fino de sia rakonto,
ke la nura rimedo por forigi la malbonon
estas: /laboradi/. Vera saĝulo estas tiu, kiu vivas
modeste, ne ambicias, ne perfortas, ne rompas al
si la kapon por kompreni nekompreneblaĵojn.
/Kandid/ perdinte sian kredon je optimismo, konkludas,
ke la plej bona maniero por pasigi la vivon estas
kulturi sian ĝardenon. Kaj tio signifas, ke la plej
modestaj taskoj estas la plej necesaj, la plej utilaj,
la plej laŭdindaj.

Mi penis konservi laŭeble la formon de la frazoj
kaj okazis, ke ne ĉiam mi alprenus saman se
mi verkus originale. Oni rimarkos, ke la lingvo
estas kiel eble plej senbalastigita per forlaso de
ĉiu senutila sufikso. Ĉe la komenco tia senbalastiĝo
eble tiklos al kelkaj legantoj; sed mi estas konvinkita,
ke ĉe la fino ili opinios, ke ĝi estas trafa,
ĉar ĉio restas klara kaj facile komprenebla.

                        E. L.

    Marte 1929.
    
         Kandid (1)
      aŭ la optimismo

Tradukita francen el la germana lingvo de sinjoro doktoro
Ralf (2), kun la aldonoj, kiujn oni trovis en la poŝo
de l' doktoro post lia morto, okazinta dum la
favora jaro 1759.

________________________________________ 

Ĉapitro I

  Kiel Kandid estis edukata en bela kastelo,
  kaj kiel li estis el ĝi forpelata.

En Vestfalio, en la kastelo de lia barona moŝto
Thunder-ten-tronckh, estis junulo al kiu la naturo
estis doninta plej mildajn ecojn. Lia fizionomio
spegulis lian animon. Li havis sufiĉe da juĝkapablo
kun la plej simpla spirito; pro tio, mi kredas, oni
nomis lin Kandid. La malnovaj servistoj suspektis,
ke lia patrino estis la fratino de lia barona moŝto
kaj lia patro iu nobelo el la ĉirkaŭaĵo, kun kiu ŝi
neniam volis edziniĝi, tial ke li povis doni pruvon
nur pri sepdek unu gradoj da nobeleco kaj ke la
cetero de lia generacia tabelo forperdiĝis.

(1) France: Candide; tiu vorto signifas: /malruza,
senmalica, naiva./

(2) Germane: Ralph.

#14

Lia barona moŝto estis unu el la plej potencaj
sinjoroj el Vestfalio, ĉar lia kastelo havis pordon
kaj fenestrojn. Ĝia granda ĉambro estis eĉ ornamita
per tapeto. Ĉiuj hundoj el liaj birdo-kortoj konsistigis
se necese ĉasantaron; liaj stalistoj estis ankaŭ
ĉevalistoj; la vilaĝa vikario estis lia kapelpastro.
Ĉiuj nomis lin mia sinjorega moŝto, kaj ili ridis,
kiam fantazie li rakontis.

La barona sinjorino pezis tri cent kvindek
funtojn kaj estis pro tio treege ŝatata; ŝi akceptis
la gastojn kun digno, kiu igis ŝin ankoraŭ pli
respektinda. Ŝia deksepjara filino Kunegond estis
tre kolororiĉa, freŝa, grasa, dezirdona. La filo de
l' barono ĉiurilate ŝajnis esti inda je sia patro.
La guvernisto Panglos (1) estis la hejma orakoldiranto
kaj la malgranda Kandid aŭskultis liajn
instruojn kun la tuta sincero, akordiĝanta kun lia
aĝo kaj lia karaktero.

Panglos instruis la metafizik-teologi-kosmologologion.
Li mirinde bone pruvis, ke ne ekzistas
efiko sen kaŭzo, kaj ke, en la plejeble bona
mondo (2), la kastelo de lia barona moŝto estas la
plej bela el ĉiuj kasteloj, kaj la sinjorino la plejeble
bona el la baroninoj.



(1) Laŭ la grekaj vortoj /πᾶν/, kiu signifas: /tuto, universo,/
kaj /γλῶσσα/ /lango/ aŭ /lingvo/.

(2) Aludo al diro de Lajbnic.


«Estas pruvite, li diris, ke la aferoj ne povas
esti aliaj ol ili estas: ĉar ĉio estante farita por iu
celo, ĉio rilatas nepre la plej bonan celon. Atentu
bone, ke la nazoj estas faritaj por porti okulvitrojn;
tial ni havas okulvitrojn. La kruroj videble estas
faritaj por esti ŝtrumpe vestataj. La ŝtonoj estis
formitaj por esti prilaborataj kaj por konstrui per
ili kastelojn; tial lia sinjorega moŝto havas tre
belan kastelon; la plej granda barono el la provinco
devas ja esti loĝata plej bone; kaj la porkoj
estante faritaj por esti manĝataj, ni do manĝas
porkaĵon dum la
tuta jaro: sekve,
kiuj diris, ke ĉio
estas bona, tiuj
diris sensencaĵon;
necesis diri, ke ĉio
estas la plej bona.»

Kandid atente
aŭskultis, kaj naive
kredis: ĉar li trovis
F-inon Kunegond
treege bela, kvankam
neniam li kuraĝis
tion diri al ŝi.
Li konkludis, ke
post la feliĉo esti
barono de Thunder-ten-tronckh, la dua grado de feliĉo estas esti
F-ino Kunegond; la tria, vidi ŝin ĉiutage; kaj la
kvara, aŭdi majstron Panglos, la plej grandan filozofon
el la provinco, kaj sekve el la tuta tero.

Iun tagon, Kunegond, promenante apud la kastelo,
en arbareto, kiun oni nomis parko, vidis doktoron
Panglos, kiu donis lecionon pri eksperimenta
fiziko al la ĉambristino de ŝia patrino, brunulineto
tre bela kaj obeema. Tial ke F-ino Kunegond estis
tre inklina lerni la sciencojn, ŝi silente observadis
la ripetitajn eksperimentojn kiujn ŝi ĉeestis; ŝi
klare vidis la sufiĉan kialon (1) de la doktoro, la
efikojn kaj la kaŭzojn, kaj tute maltrankviligite,
tute enpensiĝinte, ŝi foriris kun la deziro esti klera,
revante, ke ŝi bone povus esti la sufiĉa kialo por
la juna Kandid, kiu bone povus ankaŭ esti la ŝia.

Revenante al la kastelo, ŝi renkontis Kandid
kaj ruĝiĝis; Kandid ankaŭ ruĝiĝis; ŝi salutis lin
per tremetanta voĉo, kaj Kandid parolis al ŝi, ne
sciante, kion li diras. La morgaŭan tagon, post la
tagmanĝo, ĉe la detabliĝo, Kunegond kaj Kandid
troviĝis malantaŭ ekranego; Kunegond lasis fali
sian naztukon. Kandid ĝin levis; ŝi senpeke prenis
lian manon, la junulo kisis senpeke la manon de la
juna fraŭlino kun viveco, sentemo kaj tute aparta
afabla plaĉemo; iliaj buŝoj renkontiĝis, iliaj okuloj
ardis, iliaj genuoj tremis, iliaj manoj ŝoviĝis. Lia
barona moŝto Thunder-ten-tronckh preterpasis la
ekranegon, kaj, vidante la kaŭzon kaj la efikon,
forpelis Kandid el la kastelo per piedbatoj sur la
postaĵon; Kunegond svenis; tuj rekonsciiĝinte, ŝi
estis vangofrapata de la barona sinjorino; kaj ĉio
dadepon estis konsternita en la plejeble bela kaj agrabla el
la kasteloj. 
 

(1) Lajbnica principo, laŭ kiu nenio ekzistas aŭ okazas
sen /sufiĉa kialo/.

ĈAPITRO II

 Kio fariĝis Kandid inter la Bulgaroj (1).


Kandid, forpelite el la tera paradizo, marŝadis
longe, ne sciante kien, rigardante al la ĉielo kaj
al la plej bela el la kasteloj, kiu enfermis la plej
belan el la baroninetoj; nemanĝinte li kuŝiĝis meze
de kampoj inter du sulkoj; la neĝo faladis per
dikaj flokoj. Kandid, tute frostite, treniĝis al proksima
urbo, kiun oni nomis /Valdberghof-trarbk-dikdorff/,
estante senmona, mortiĝante pro malsato
kaj laco. Malgaje li haltis ĉe la pordo de drinkejo.
Du homoj, blue vestitaj (2), rimarkis lin.

— Kamarado, diris unu, jen estas junulo kun
bela staturo kaj kiu havas la postulitan alton.

Ili iris al Kandid kaj tre ĝentile invitis lin por
tagmanĝi.


(1) En ĉi tiu ĉapitro Volter nomas la Prusojn Bulgaroj;
kaj la Francojn Abaroj.

(2) Aludo al la prusaj rekrutistoj, kiuj havis bluan uniformon.

— Sinjoroj, diris al ili Kandid kun ĉarma modesto,
vi tre honoras min, sed monon mi ne havas
por pagi mian parton.

— Ha! sinjoro, diris al li unu el la bluuloj, la
personoj kun vizaĝo kaj indo similaj al la viaj
neniam pagas: ĉu vi ne estas alta je kvin futoj
kaj kvin coloj?

— Jes, sinjoroj, tioma estas mia alto, li diris,
riverencante.

— Nu! sinjoro, altabliĝu; ne nur ni pagos la
tuton, sed ni ne konsentos, ke homo tia, kia vi
estas restu sen mono; la homoj estas kreitaj por
helpi sin reciproke.

— Vi pravas, diris Kandid, tion ĉiam instruis
al mi S-ro Panglos kaj mi bone vidas, ke ĉio estas
plej bona.

Oni petas, ke li akceptu kelkajn monerojn, li
prenas ilin kaj volas skribi repagpromeson; oni
rifuzas ĝin kaj altabliĝas.

— Ĉu vi ne havas fortan korinklinon?...

— Ho! jes, li respondas, mi tre forte amas
F-inon Kunegond.

— Ne, diris unu el la sinjoroj, ni demandas
vin, ĉu vi ne havas fortan korinklinon por la reĝo
de la Bulgaroj.

— Tute ne, li diris, ĉar neniam mi vidis lin.

— Nu! li estas la plej ĉarma el la reĝoj, kaj
ni devas trinki pro lia sano.

— Ho! tre volonte, sinjoroj; kaj li trinkas.

— Sufiĉas, oni diris al li; nun vi estas la apogo,
la subteno, la defendanto, la heroo de la Bulgaroj;
vi trafis riĉon, kaj certa estas via gloro.

Tuj oni katenas liajn piedojn kaj oni kondukas
lin al la regimento. Oni igas lin turni dekstren,
maldekstren, altigi la vergon (1), remeti la vergon,
celi, pafi, pli rapide paŝadi, kaj oni donas al li
tridek bastonfrapojn (2); la morgaŭon li ekzerciĝas
iom malpli malbone kaj ricevas nur dudek batojn;
la postmorgaŭon, nur dek, kaj li estas konsiderata
de siaj kamaradoj kiel eksterordinarulo.

Kandid, mirkonsternite, ne sukcesis ankoraŭ
kompreni klare, kiel li fariĝis heroo. Iun belan
printempan tagon, li decidis fari promenadon, marŝante
rekte antaŭen, kredante, ke estas privilegio
de la homaro kiel de la bestaro, utiligi laŭplaĉe 
siajn krurojn. Apenaŭ li estis irinta du mejlojn,
kiam kvar aliaj herooj, altaj je ses futoj, kuratingas
lin, ligas, kaj kondukas en karceron. Oni jure
demandis lin, ĉu li preferas esti vergata tridek
ses fojojn de la tuta regimento, aŭ ricevi dek-du
kuglojn en la cerbon. Li vane diris, ke liberaj
estas la voloj kaj ke li volas nek la unuan, nek la
duan punon; li fine devis elekti, li decidis laŭ la
speciala kapablo, donita de Dio, kaj kiun oni nomas
libero, ke li ricevos la vergadon. Li suferis du
punbatadojn. La regimento konsistis el du mil
homoj; li do ricevis kvar mil vergobatojn, kiuj,
de la nuko ĝis la postaĵo, malkovris al li la muskolojn
kaj la nervojn. Kiam oni estis tuj komenconta
trian batadon, li estis tiom suferanta, ke li petegis,
ke oni rompu lian kapon. Li akiras tiun favoron;
oni vindas liajn okulojn; oni igas lin genuiĝi. La
reĝo de la Bulgaroj (3) preterpasas ĉe tiu momento,
li informiĝas pri la krimo de la paciento; kaj, ĉar
tiu reĝo havis grandan genion, li komprenis, per
ĉio, kion diris Kandid, ke temis pri juna metafizikisto
tre nescia pri la aferoj de ĉi tiu mondo,
kaj li pardonis kun pardonemo, kiu estos laŭdata
en ĉiuj ĵurnaloj kaj dum ĉiuj jarcentoj. Iu bonkora
kuracisto resanigis Kandid dum tri semajnoj per
moligaj kuraciloj, rekomenditaj de Dioskoridos (4).
Li jam havis iom da haŭto kaj povis marŝi, kiam
la reĝo de la Bulgaroj ekbatalis kontraŭ la reĝo 
de la Abaroj.

(1) En tiu epoko, la soldatoj bezonis vergon, por ŝargi la
pafilon. — /Trad./

(2) La punvergado estis tiutempe uzata en la prusa
armeo. — /Trad./

(3) Frederiko la II. 
(4) Greka kuracisto. — /Trad./


ĈAPITRO III

  Kiel Kandid forkuris el inter la Bulgaroj
  kaj kio li fariĝis.

Nenio estis tiom bela, tiom facilmova, tiom
brila, tiom bonorda kiel la du armeoj. La trumpetoj,
la fajfiloj, la hobojoj, la tamburoj, la kanonoj,
formis tian harmonion, kia neniam estis en infero.
Unue la kanonoj ambaŭflanke terenfaligis proksimume
ses mil homojn; poste la muskedistaro
forigis el la plej bona mondo proksimume naŭ aŭ
dek mil friponojn, kiuj putrigis ĝian supraĵon. La
bajoneto ankaŭ estis la sufiĉa kialo por la morto
de kelkaj miloj da homoj. Sume oni buĉis eble
tridekmil homojn. Kandid, kiu tremis kiel filozofo,
sin kaŝis tiel bone, kiel li povis, dum tiu heroa
buĉado.

Fine, dum la du reĝoj, ĉiu en sia propra tendaro,
ordonis, ke oni kantu /Te Deum/-ojn, li decidis
iri en alian lokon rezonadi pri la efikoj kaj la
kaŭzoj. Li trapasis amason da mortintoj kaj mortantoj,
kaj atingis apudan vilaĝon; ĝi estis cindrigita;
ĝi estis abara vilaĝo, kiun bruligis la Bulgaroj,
laŭ la leĝoj de la ĝenerala juro. Ĉi tie estis trapikitaj
maljunuloj, kiuj rigardis morti buĉitajn virinojn,
tenantajn siajn infanojn ĉe la sangantaj
mamoj; tie estis junulinoj kun tratranĉitaj ventroj,
kiuj, satiginte la naturajn bezonojn de kelkaj herooj,
ellasis la lastan spiron; aliaj, duone bruligitaj,
kripetegis, ke oni finmortigu ilin. Cerbaĵoj estis
disŝutitaj sur la tero apud tratranĉitaj kruroj kaj
brakoj.

Kandid kiel eble plej rapide forkuris en alian
vilaĝon: ĝi apartenis al la Bulgaroj, kaj estis
ricevinta de la abaraj herooj saman traktadon.
Kandid, ĉiam marŝante sur membroj ankoraŭ vivantaj
aŭ tra ruinoj, finfine atingis ekster la batalkampon,
portante iom da provizaĵo en sia sako,
kaj neniam forgesante F-inon Kunegond. Lia provizaĵo
mankis, kiam li trafis Holandon; sed aŭdinte,
ke en ĉi tiu lando ĉiuj personoj estas riĉaj kaj
kristanaj, li ne dubis, ke oni traktos lin tiel bone,
kiel li estis traktata en la kastelo de lia barona
moŝto, antaŭ ol li estis forpelata pro la belaj okuloj
de F-ino Kunegond.

Li almozpetis ĉe kelkaj gravaj personoj, kiuj
respondis, ke se li daŭrigos tiel konduti, oni fermos
lin en pundomon por lin eduki.

Poste, li sin turnis al iu viro, kiu en granda kunveno
dum unu horo estis ĵus parolanta pri humaneco.
Tiu oratoro, strabe rigardante al li, diris:

— Kion vi faras ĉi tie? Ĉu vi servas la bonan
kaŭzon? (aferon) (1).

(1) Ludvorto; en la franca lingvo la vorto /cause/ (kaŭzo)
tradukas la esperantajn vortojn afero kaj kaŭzo. — /Trad./

#23

— Ne ekzistas efiko sen kaŭzo, modeste respondis
Kandid, ĉio estas nepre interligita kaj aranĝita
plej bone. Necesis, ke oni forpelu min de apud
F-ino Kunegond, ke mi estu vergata, kaj ke mi
almozpetu panon ĝis mi povos ĝin laborakiri; ĉio
tio ne povis aliel okazi.

— Mia amiko, diris al li la oratoro, ĉu vi
kredas, ke la papo estas la Antikristo?

— Ĝis nun pri tio mi ne aŭdis, respondis Kandid;
sed ĉu li estas, aŭ ne estas, tio ne povas ŝanĝi la
fakton, ke mankas al mi pano.

— Ci ne meritas manĝi panon, diris la alia; for,
fripono, for, malŝatindulo, neniam proksimiĝu al mi.

La edzino de la oratoro, rigardinte tra la fenestron,
kaj vidinte homon, kiu dubas ĉu la papo
estas aŭ ne la Antikristo, elverŝis sur lian kapon
plenan... Ho ĉielo! ĝis kia grado atingas ĉe virinoj
la fervoro al religio!

Iu viro, kiu ne estis baptita, iu bona anabaptisto,
nomita Jakobo, vidis la kruelan kaj malnoblegan
manieron laŭ kiu oni traktis unu el siaj fratoj,
unu estulon kun du piedoj kaj sen plumoj (1), kiu
havas animon; li kondukis la fraton hejmen, purigis
lin, donis al li panon kaj bieron, donacis al li du
florenojn kaj volis eĉ lernigi lin labori en siaj
holandaj manufakturoj, en kiuj oni fabrikis persajn
ŝtofojn. Kandid preskaŭ genuiĝante antaŭ li, ekkriis:


(1) Moka aludo al iu difino de la fama antikva filozofo
Plato. — /Trad./


— Majstro Panglos prave diris, ke ĉio statas
kiel eble plej bone en ĉi tiu mondo, ĉar mi estas
multe pli forte kortuŝata de via treege granda malavaro
ol de la senkompato de tiu sinjoro kun nigra
mantelo kaj de lia edzino.

La morgaŭon, promenante, li renkontis mizerulon,
tute kovritan per pustuloj, kun malvivaj okuloj,
kun nazo ĉirkaŭmanĝita, kun malrekta buŝo, kun
nigraj dentoj kaj gorĝa voĉo, turmentata de fortega
tuso kaj kraĉanta denton ĉe ĉiu peno.


ĈAPITRO IV

  Kiel Kandid renkontis sian malnovan majstron,
  doktoron Panglos, kaj kio rezultis el tio.

Kortuŝate de kompato pli ol de abomeno ĉe la
vido de tiu terura mizerulaĉo, Kandid donis al li
la du florenojn, kiujn li estis ricevinta de la honesta
anabaptisto Jakobo. La fantomo fikse rigardis lin,
ekploris kaj ĵetis sin al li sur la kolon. Timigite,
Kandid malantaŭenpaŝis:

— Ho ve! diris la mizerulo al la alia mizerulo,
ĉu do vi ne rekonas vian karan Panglos?

— Kion mi aŭdas? Vi, mia kara majstro! vi,
en tia abomena stato! Kia malfeliĉo okazis al vi?
Kial vi ne plu estas en la plej bela el la kasteloj?
Kio okazis kun F-ino Kunegond, la plej perfekta
el ĉiuj junulinoj, la ĉefverko de l' naturo?

— Mi ne plu povas elteni, diris Panglos.

Tuj Kandid kondukis lin en la stalon de la
anabaptisto, kie li manĝigis al Panglos iom da
pano; kaj kiam ĉi tiu lasta rebonigis sian farton:

— Nu, demandis Kandid, Kunegond?

— Ŝi mortis, respondis Panglos.
Ĉe tiuj vortoj, Kandid svenis; lia amiko re
konsciigis lin per iom da malbona vinagro, kiu
hazarde troviĝis en la stalo. Kandid remalfermis
la okulojn:

— Kunegond mortis! Ha! plej bona mondo,
kie vi estas? Pro kia malsano ŝi mortis? Ĉu ne
pro tio, ke ŝi vidis min forpelata el la bela kastelo
de sinjoro ŝia patro per fortaj piedbatoj?

— Ne, diris Panglos; ŝi havis la ventron tratranĉatan
de bulgaraj soldatoj, post kiam ŝi estis
seksperfortita, tiom, kiom estas eble; ili disrompis
la kapon al sinjoro ŝia patro, kiu volis defendi
ŝin; la barona sinjorino estis dispecigata; mia
kompatinda zorgato havis la saman traktadon kiel
la fratino; kaj el la kastelo ne restas ŝtono sur
ŝtono, ne restas unu garbejo, nek unu ŝafo, nek
unu anaso, nek unu arbo; sed ni estis bone venĝataj,
ĉar la Abaroj faris la samon en apuda baronejo,
kiu apartenis al bulgara sinjoro.

Ĉe tiu parolado, denove Kandid svenis; sed,
rekonsciiĝinte kaj dirinte ĉion dirindan, li informiĝis
pri la kaŭzo kaj la efiko, kaj pri la sufiĉa kialo,
kiu metis Panglos en tian mizeran staton.

— Ho ve! diris la lasta, estas la amo; la amo,
la konsolanto de l' homa speco, la konservanto de
l' universo, la animo de ĉiuj sentemaj estuloj, la
juna amo.

— Ho ve! diris Kandid, mi ĝin konas, tian
amon, tiun reĝon de la koroj, tiun animon de nia
animo; kaj ĝi havigis al mi nur unu kison kaj
dudek piedbatojn sur la postaĵon. Kiel tia bela
kaŭzo povis produkti en vi tiel abomenan efikon?

— Ho kara Kandid! vi konis Paket, tiun beletan
servistinon de nia plejnobla baronino; en ŝiaj
brakoj mi ĝuegis kiel en paradizo kaj tio produktis
la inferajn turmentojn, kiuj min forkonsumas; ŝi
estis infektita kaj pro tio eble mortis. Paket ricevis
tiun donacon de tre klera monaĥo, kiu kutimis
ĉion kontroli ĉe la fonto: li ja ricevis la malsanon de
maljuna grafino,
kiu ricevis
ĝin de kavaleria
kapitano, kiu
dankis ĝin al
markizino, kiu
prenis ĝin de jezuito,
kiu, dum
sia noviceco,
kaptis ĝin rekte
de unu el la
kunuloj de Kristofo
Kolumbo.
Mi mem povos
transdoni ĝin al
neniu, ĉar mi
mortiĝas.

— Ho Panglos, ekkriis
Kandid, jen stanga genealogio! ĉu la diablo ne
troviĝas ĉe la komenco?

— Tute ne, rerespondis ĉi tiu granda homo;
ĝi estis nepre necesa malsano en la plej bona
mondo, ĝi estis necesa rimedo. Ja se Kolumnbo ne
estus kaptinta en iu insulo de Ameriko tiun malsanon,
kiu putrigas la fonton de la nasko, kiu ofte
eĉ malhelpas la naskon, kio evidente tute kontraŭas
la celon de la naturo, ne ne havus la ĉokoladon
nek la koĉenilon; necesas ankaŭ atenti, ke ĝis
hodiaŭ, sur nia kontinento, tiu malsano, kiel la
interargumentemo, karakterizas nin. La Turkoj,
la Hindoj, la Persoj, la Ĉinoj, la Siamanoj, la
Japanoj ĝin ankoraŭ ne konas; sed ekzistas sufiĉa
kialo por ke siavice, post kelkaj jarcentoj, ili ankaŭ
ĝin konos. Dume, ĝi mirinde progresis inter ni,
kaj precipe en tiuj grandaj armeoj, konsistantaj el
honestaj dungitoj, bone edukitaj, kiuj decidas pri
la sorto de la Ŝtatoj; oni povas certigi, ke, kiam
tridek mil viroj enviciĝe batalas kontraŭ samnombra
armeo, ambaŭflanke estas proksimume dudek mil
sifilisuloj.

— Tio estas admirinda, diris Kandid; sed necesas,
ke vi resaniĝu.

— Nu, kiel mi povus? diris Panglos; mi estas
tute senmona, amiko, kaj, sur la tuta amplekso de
ĉi tiu terglobo, ni ne povas ricevi senpage ian ajn
kuracilon, krom se iu pagas donace por ni.

Ĉi lasta diro decidigis Kandid; li iris al la 
bonfarema anabaptisto Jakobo, genuiĝis antaŭ li,
kaj faris tiel kortuŝan priskribon pri la stato de sia
amiko, ke la bonulo ne ŝanceliĝis kompate helpi
doktoron Panglos; li kuracigis lin per siaj elspezoj.
Dum la resaniĝo Panglos perdis nur unu okulon
kaj unu orelon. Li havis belan skribmanieron kaj
konis perfekte aritmetikon. La anabaptisto Jakobo
faris el li sian libroteniston. Post du monatoj,
devigate veturi al Lisbono pro komercaj aferoj, li
veturigis en sia ŝipo la du filozofojn. Panglos
klarigis al li, ke ĉio estis kiel eble plej bona.
Jakobo ne havis saman opinion.

— Ŝajnas, li diris, ke la homoj iom difektis la
naturon, ĉar ili ne naskiĝis lupoj, kaj ili fariĝis
lupoj. Dio donis al ili nek kanonon, nek bajoneton
por sin interbuĉi. Same mi povus argumenti pri la
bankrotantoj kaj la juĝistaro, kiu kaptas la bienojn
de la bankrotantoj por senigi je ili la kreditantojn.

— Ĉio tio estis nepre necesa, rebatis la unuokula
doktoro, kaj la apartaj malfeliĉoj faras la ĝeneralan
feliĉon, tiel, ke ju pli estas da apartaj malfeliĉoj,
des pli ĉio statas bone. 

Dum li rezonadis, la vetero malheliĝis, blovis
la ventoj el la kvar anguloj de l' mondo, kaj la
ŝipo estis atakata de plej terura uragano, kiam
estis videbla la haveno de Lisbono.



ĈAPITRO V

 Uragano, ŝiprompo, tertremo, kaj kio okazis kun
 doktoro Panglos, kun Kandid kaj la anabaptisto Jakobo.
 

La duono el la pasaĝeroj estis tiom malfortiĝintaj,
mortiĝantaj pro tiuj nekompreneblaj premdoloroj,
kiujn la ŝipŝanceliĝo metas en la nervojn,
en la fluidaĵojn de l' korpo, svingiĝantajn en kontraŭaj
direktoj, ke ĝi eĉ ne havis la forton atenti
pri la danĝero. La alia duono kriadis kaj preĝadis;
la veloj estis disŝiritaj, la mastoj rompitaj, la ŝipo
disfendita. Laboris, kiu povis, neniu aŭdis aliun,
neniu komandis. La anabaptisto iom helpis la manovron;
li estis sur la ferdeko; iu furioza ŝipisto
malmilde batis kaj ĵetis lin sur la plankon; sed
pro la bato, kiun li donis, la ŝipisto ricevis tiom
fortan skuon, ke li falis el la ŝipo kun la kapo
malsupren. Li restis pendigita kaj alkroĉita ĉe
rompita peco el masto. La bona Jakobo kuras por
helpi al li, helpas lin suprenleviĝi, kaj pro sia
streĉo li falas en la maron, ĉe la vido de la ŝipisto,
kiu lasis lin perei, ne komplezante lin eĉ per rigardo.

Kandid alproksimiĝas, vidas sian bonfarinton,
kiu reaperas dum unu momento kaj falas poste por
ĉiam en la abismon. Li volas sin ĵeti en la maron;
la filozofo Panglos tion malhelpas, pruvante al li,
ke la rodo de Lisbono estis formita tute speciale por 
ke en ĝi dronu tiu anabaptisto. Dum /apriore/ (1) li
tion pruvas, la ŝipo fendiĝas, ĉio pereas krom
Panglos, Kandid kaj tiu bruta ŝipisto, kiu dronigis
la virtan anabaptiston; la fripono bonŝance naĝis
al la marbordo, kien Panglos kaj Kandid estis
portataj sur tabulo.

Kiam ili rekonsciiĝis iomete, ili marŝis al Lisbono;
restis al ili iom da mono, per kiu ili esperis
sin savi el malsato post ilia saviĝo el la uragano.

Apenaŭ enirinte la urbon, priplorante la morton
de sia bonfaranto, ili sentas subpiede la teron
tremanta (2); la maro ŝaŭmegante suprenleviĝas en
la haveno, kaj disrompas la ŝipojn, kiuj ankre restadis.
Kirlaĵoj el flamo kaj cindro kovras la stratojn
kaj la publikajn placojn; la domoj disfalas, la
tegmentoj renversiĝas sur la fundamentojn, kaj la
fundamentoj disĵetiĝas; tridek mil loĝantoj ĉiuaĝaj
kaj ĉiuseksaj estas subpremegataj per la ruinoj.

La ŝipisto diris fajfante kaj blasfemante: «Ĉi tie
oni povos ion gajni».

 — Kia povas esti la sufiĉa kialo de ĉi tiu fenomeno?
 diris Panglos. 

— Jen estas la lasta tago de l' mondo ekkriis
Kandid. 


(1) Antaŭeksperimente. 
(2) Temas pri la tertremo en Lisbono, kiu okazis la 1-an
de novembro 1715, kaj kiu pereigis proksime 15000 
personojn. — /Trad./

La ŝipisto senprokraste kuras mezen en la rompaĵojn,
maltimas la morton por trovi monon, li sukcesas,
ĝin kaptas, ebriiĝas, kaj fordorminte sian
ebriecon, aĉetas la karesojn de la unua bonvolema
fraŭlino, kiun li renkontas sur la ruinoj de la detruitaj
domoj, kaj meze de mortantoj kaj mortintoj.
Panglos tamen tiris lin ĉe la maniko kaj diris:
«Mia amiko, tio ne decas, vi malobeas al la universala
saĝo, vi malbone pasigas vian tempon.»

— Kapo kaj sango! respondis la alparolito, mi
estas maristo kaj naskiĝis en Batavio; kvarfoje
mi metis la piedojn sur la krucifikson ĉe kvar
vojaĝoj en Japanion (1), ci vere bonelektis la viron
al kiu ci volas prediki cian universalan saĝon!

Kelkaj ŝtonaj fragmentoj estis vundintaj Kandid;
li sterniĝis sur la strato kaj estis kovrita de rompaĵoj.
Li diris al Panglos:

— Ho ve, havigu al mi iom da vino kaj oleo;
mi mortiĝas. 

— Ĉi tiu tertremo ne estas novaĵo, respondis
Panglos; la urbo Lima en Ameriko spertis la samajn
skuojn lastan jaron; samaj kaŭzoj, samaj efikoj:
certe ekzistas subtera sulfura tavolo de Lima ĝis
Lisbono.

— Tio estas tre kredebla, diris Kandid; sed pro
Dio, iom da oleo kaj vino.

— Nu, kredeble? rebatis la filozofo; mi asertas,
ke tio estas pruvita.

Kandid senkonsciiĝis, kaj Panglos alportis al
li iom da akvo el proksima fontano.

(1) Sekve de konspiro de kristanoj en Japanio, la imperiestro
Ĵemic ediktis, ke oni forpelu ĉiujn fremdulojn. Nur la
Holandanoj, kiuj eltrovis kaj denuncis la komploton, estis
rajtigitaj resti, kondiĉe, ke ili malkonfesu la kristanismon kaj
publike piedpremu krucifikson. — /Trad./


#33

La morgaŭon, trovinte iom da manĝaĵoj, ŝoviĝinte
sub rompaĵojn, ili reakiris iom da forto.
Poste ili kunlaboris kun aliaj personoj, por helpi al
la loĝantoj, kiuj bonŝance evitis la morton. Kelke
da civitanoj, al kiuj ili helpis, regalis ilin per tagmanĝo
tiom bona, kiom ebla ĝi povis esti en tia
ruinegiĝo; estas vere, ke la manĝado estis malgaja;
la kunmanĝantoj surverŝis sian panon per larmoj;
sed Panglos konsolis ilin, klarigante, ke tio estas
normala:

— Tial ke, li diris, ĉio ĉi kio estas, tio plej
bonas: tial ke se vulkano estas en Lisbono, ĝi ne
povas esti alie; tial ke estas neeble, ke la aferoj
estu ne tiaj, kiaj ili estas; tial ke ĉio estas bona.

Malgranda, nigra viro, intima kun la Inkvizicio,
kiu sidis apud li, ĝentile ekparolis: 

— Ŝajnas, ke sinjoro ne kredas je la origina
peko: tial ke, se ĉio estas plej bona, sekve ne
okazis peko nek puno.

— Mi tre humile petas pardonon de via Moŝto,
respondis Panglos ankoraŭ pli ĝentile, tial ke la
pekfalo de l' homo kaj la malbeno estis entenataj
en la plej bona el la mondoj eblaj.

— Ĉu do sinjoro ne kredas je la libero? diris
la intimulo.

— Via Moŝto pardonos al mi, diris Panglos;
la libero povas ekzisti kun la nepra neceso: tial
ke estis necese, ke ni estu liberaj; tial ke fine la
determinita volo...

Panglos estis ĉe la mezo de sia frazo, kiam la
intimulo kapsignis al sia armita servistaĉo, kiu
donis al li por trinki vinon el Porto aŭ el Oporto. 



CAPITRO VI


  Kiel oni faris belegan bruligon (1) por malhelpi la
  tertremojn, kaj kiel Kandid estis sidvange punfrapata.


Post la tertremo, kiu detruis la tri kvaronojn
de Lisbono, la saĝuloj el la lando ne povis trovi
pli efikan rimedon por malhelpi kompletan ruiniĝon
ol doni al la popolo belan religian punbruligon;
estis decidite de la universitato de Koimbre (2), ke
la spektaklo de kelkaj personoj bruligataj per malvigla
fajro, dum granda ceremonio, estas nepre
bona rimedo por malhelpi la teron tremi.

Oni konsekvence kaptis Biskajanon, kiu estis
edziĝinta kun sia sambaptopatrino (3), kaj du
Portugalojn, kiuj ĉe manĝado de kokido deprenis ties
lardon; post la tagmanĝo oni venis por ligi doktoron
Panglos kaj lian disĉiplon Kandid, unu pro
tio ke li parolis, kaj la alian, ĉar li aŭskultis kun
aproba mieno: ambaŭ estis apartigite kondukataj
en ĉambrojn, kie regis ega freŝo kaj en kiuj la
suno neniam maloportunis; ok tagojn poste, oni
vestis ilin per iu «san-benito» (4), kaj oni ornamis
iliajn kapojn per paperaj mitroj. Sur la mitro kaj
la «san-benito» de Kandid estis pentritaj flamoj
renversitaj kaj diabloj, kiuj havis nek ungojn, nek
vostojn; sed la diabloj de Panglos havis ungojn
kaj vostojn kaj la flamoj staris nerenversite. Estante
tiele vestitaj, ili procesie marŝis, kaj aŭdis tre kortuŝan
predikon, kiun sekvis bela unutona muziko.
Kandid estis kadence sidvange batata, dum oni
kantis; la Biskajano kaj la du homoj, kiuj ne volis
manĝi lardon, estis bruligataj, kaj Panglos estis
pendigata, kvankam tio estis ne kutima (5). La
saman tagon, la tero denove tremadis kun terura
brukrakado (6).

(1) Tiu bruligo reale okazis la 26. junio 1756.
(2) La Universitato de Lisbono estis jam depost 1308 translokita
en la urbon Koimbre (portugale: Coimbre).
(3) En 615 la papo Dieudone malpermesis la edziĝon inter
gesambaptopatroj: /Nullus christianus suam commatrem im
conjugium susciperet debet./
(4) Flava jako, per kiu la inkvizitoroj vestis la bruligotojn.
(5) La Inkvizicio ne kutimis pendigi herezulojn.
(6) Efektive okazis aliaj tremoj en 1756.

Ekterurite, konsternite, duonfreneziĝinte, tute
sangante, Kandid diris al si: «Se ĉi tie estas la
plej eble bona mondo, kiaj do estas la aliaj? Ne tre
gravas mia sidvanga frapado, tion mi jam spertis
ĉe la Bulgaroj; sed, ho, mia kara Panglos! la plej
eminenta el la filozofoj, ĉu estas eble, ke mi vidis
vin pendigata, ne konante eĉ la kialon! Ho, mia
kara anabaptisto! la plej bona el la homoj, ĉu estas
eble, ke vi dronis en la haveno! Ho, fraŭlino
Kunegond, la plej inda el ĉiuj, ĉu estas eble, ke
oni trafendis al vi la ventron!»

Aŭdinte predikon, ricevinte batojn sur la postaĵon,
absolvon kaj benon, li revenis apenaŭ povante stari,
kiam maljunulino aliris al li kaj diris:
«Mia filo, havu kuraĝon; iru kun mi.»

 
ĈAPITRO VII

  Kiel maljunulino flegis Kandid, kaj kiel li retrovis.
  la amatinon.

Kandid ne perdis kuraĝon, kaj sekvis la maljunulinon
en domaĉon; ŝi donis al li poton da
pomado por ke li ŝmiru sin, donis al li por manĝi
kaj trinki; ŝi montris al li malgrandan liton sufiĉe
puran; estis apud la lito kompleta vestaro. «Manĝu,
trinku kaj dormu, ŝi diris al li, zorgas pri vi Nia
Sinjorino de Atoĥa, sinjorego sankta Antonio de
Padova, sinjorego sankta Jakobo de Kompostel:
mi revenos morgaŭ.» 

Kandid, mirigite de ĉio, kion li vidis, de ĉio,
kion li suferis, kaj ankoraŭ pli de la bonkoreco de
la maljunulino, volis al ŝi kisi la manon. «Ne mian
manon vi devas kisi, diris la maljunulino; mi revenos morgaŭ.
Ŝmiru vin per pomado, manĝu kaj dormu.»

Kandid, malgraŭ tiom da malfeliĉoj, manĝis kaj
dormis. La morgaŭon la maljunulino alportas al li
matenmanĝon, ekzamenas lian dorson, frotŝmiras
lin per alia pomado; poste ŝi alportas al li tagmanĝon,
ŝi revenas vespere, kaj kunportas vespermanĝon.
La postmorgaŭon, ŝi faris samajn klopodojn. 

«Kiu vi estas? ĉiam demandis al ŝi Kandid;
kiu inspiris al vi tiom da bonkoreco? Kiel mi
povas danki al vi?»

La bonulino neniam respondis; ŝi revenis ĉirkaŭ
la vespero kaj ne kunportis manĝon. «Iru kun mi,
ŝi diris, kaj silentu». Ŝi prenas lin ĉe la brako
kaj lin subtenante marŝas kun li sur la kamparo
proksimume dum triona kilometro. Ili atingis izolan
domon, ĉirkaŭitan per ĝardeno kaj kanaloj. La
maljunulino frapas pordeton. Oni malfermas; ŝi
kondukas Kandid, laŭ kaŝa ŝtuparo, en orumitan
kabineton, sidigas lin sur orŝtofan kanapon, kaj
ferminte la pordon foriras. Kandid kredis sonĝi,
kaj rigardis sian tutan vivon kiel malfeliĉigan
sonĝon, kaj la nunan momenton kiel agrablan
sonĝon. 

La maljunulino baldaŭ reaperis; ŝi pene subtenis
tremantan virinon, kun majesta staturo, brilornamitan
per juveloj kaj vuale kovritan.

«Demetu ĉi tiun vualon», diris al Kandid la
maljunulino. La junulo alproksimiĝas; per tima
mano li levas la vualon. Kia momento! kia surprizo!
Li kredas vidi fraŭlinon Kunegond; li fakte
ŝin vidas; estis ŝi mem. Mankas al li forto, li ne
povas eldiri vorton, li falas al ŝiaj piedoj. Kunegond
falas sur la kanapon. La maljunulino superverŝas
ilin per alkoholaĵoj, ili rekonsciiĝas, ili interparolas,
unue per interrompaj mallongaj vortoj, demandoj
kaj respondoj, kiuj intermiksiĝas, per ĝemetoj,
larmoj, krioj. La maljunulino rekomendas, ke ili
faru malpli da bruo kaj lasas ilin solaj.

— Nu! estas vi, diris al ŝi Kandid, vi vivas, mi
retrovas vin en Portugalio! Oni do ne seksperfortis
vin? Oni do ne tranĉis al vi la ventron, kiel al mi
certigis filozofo Panglos?

— Jes, fakte, tio okazis, diris la bela Kunegond;
sed oni ne ĉiam mortas pro tiaj akcidentoj.

— Sed ĉu viaj gepatroj ne estis mortigataj?

— Tio bedaŭrinde estas ja vera.

— Kaj via frato?

— Mia frato ankaŭ estis mortigata.

— Kaj kial vi estas en Portugalio? kaj kiel vi
eksciis, ke ankaŭ mi estas tie? kaj pro kia stranga
aventuro vi kondukis min en ĉi tiun domon?

— Mi klarigos al vi ĉion, respondis la sinjorino,
sed antaŭe vi devas rakonti ĉion, kio okazis al vi
depost la senpeka kiso, kiun vi donis al mi kaj la
piedbatoj, kiujn vi ricevis.

Kandid respektplene respondis; kaj, kvankam
konsternita li estis, kvankam malforta estis lia
voĉo, kvankam lia spino ankoraŭ doloretis, li
rakontis ĉion, kion li spertis depost la momento
de ilia disiĝo. Kunegond ĉielen levis la okulojn;
ŝi larmis, eksciante pri la morto de la bona anabaptisto
kaj de Panglos, post tio ŝi parolis jene al
Kandid, kiu aŭskultegis kaj avidege ŝin rigardis.



ĈAPITRO VIII

  Historio de Kunegond.

«Mi estis en lito kaj dormegis, kiam plaĉis al la
Ĉielo sendi Bulgarojn en nian belan kastelon de
Thunder-ten-tronckh; ili tranĉis la gorĝon de mia
patro kaj de mia frato, kaj dispecigis mian patrinon.
Iu granda Bulgaro, ses futojn alta, konstatante, ke
ĉe tia spektaklo mi senkonsciiĝis, ekkomencis min
seksperforti; tio redonis al mi la konscion, mi kriis,
baraktis, mordis, ungovundetis, mi volis elŝiri la
okulojn de tiu granda Bulgaro, ne sciante, ke tio,
kio okazis en la kastelo de mia patro, estis kutima
afero: la perfortulo trabatis mian flankon per
tranĉilo kaj faris vundon, kies postsignon mi ankoraŭ portas.

— Ho ve! tiun postsignon mi esperas Vidi,
diris la naiva Kandid.

— Ĝin vi vidos, diris Kunegond; sed ni daŭrigu.

— Vi daŭrigu, diris Kandid.
La sekvon de sia historio ŝi rakontis tiele:
«Bulgara kapitano eniris, li vidis min tute sanganta,
kaj la soldato ne atentis lin. La kapitano
ekkoleris pro la nerespektemo al li de la perfortulo
kaj mortigis lin kuŝantan sur mia korpo. Poste
li min bandaĝigis, kaj kondukis kiel militkaptiton
en sian kazernon. Mi lavis lian malgrandan kvanton
da ĉemizoj, mi kuiris liajn manĝaĵojn; mi devas
konfesi, ke li opiniis min tre bela, kaj mi ne neos,
ke li estis belstatura kaj havis blankan kaj glatan
haŭton; cetere ne tre sprita li estis kaj ne tre
klera: oni tuj povis konstati, ke ne edukis lin
doktoro Panglos. 

«Post tri monatoj, perdinte sian monon kaj
ŝaton al mi, li vendis min al iu judo nomita don
Isaĥar, kiu ŝakris en Holando kaj en Portugalio,
kaj kiu pasie ŝatis la virinojn. Tiu judo tre forte
ligiĝis al mia persono, sed li ne povis ĝin venki;
mi pli bone rezistis al li ol al la bulgara soldato:
digna persono povas unu fojon esti seksperfortata,
sed ĝia virto pro tio plifirmiĝas. La judo, por akiri
mian favoron, kondukis min en ĉi tiun kamparan
domon. Ĝis nun mi kredis, ke ne ekzistas sur la
tero io pli bela ol la kastelo de Thunder-ten-tronckh;
mi seniluziiĝis.

«Iun tagon la granda inkvizitoro ekvidis min
ĉe diservo; li multe rigardis min oblikve kaj avide,
kaj sciigis, ke li bezonis paroli al mi pri sekretaj
aferoj. Oni kondukis min en lian palacon; mi
sciigis al li mian devenon; li klarigis, ke estas ne
inda je mia rango aparteni al izraelido. Je lia
nomo oni proponis al don Isaĥar, ke li transcedu
min al la sinjorego.

«Don Isaĥar, kiu estas la bankiero de la kortego
kaj inluhava persono, ne konsentis tian proponon.
La inkvizitoro minacis lin je bruligo. Fine la judo
timigite faris kontrakton, laŭ kiu la domo kaj mi
komune apartenos al ambaŭ; ke la judo estos la
ĝuanto lunde, merkrede kaj sabate, kaj la inkvizitoro
dum la aliaj tagoj. Jam de ses monatoj daŭras
tiu konvencio. Ne sen interdisputoj: ĉar ofte estis
malfacile decidi, ĉu la nokto de sabato ĝis dimanĉo
apartenas al la
malnova leĝo aŭ
al la nova. Ĝis
nun mi rezistis
al ambaŭ; kaj
mi kredas, ke
pro tio mi ĉiam
estis amata.

«Fine, por
forigi la malfeliĉegon,
kiun kaŭzas tertremoj
kaj timigi don
Isaĥar, plaĉis al
sinjorego la inkvizitoro
solene fari bruligon. Li
honoris min per
invito. Tre bonan lokon
mi ricevis; oni alportis al la sinjorinoj refreŝigaĵojn inter
la diservo kaj la ekzekuto. Verdire mi sentis abomenon,
vidante bruli tiujn du judojn kaj tiun honestan
Biskajanon, kiu edziĝis kun sia sambaptopatrino, sed
kia estis mia surprizo, mia teruro, mia maltrankvilo,
kiam mi vidis en «san-benito» kaj sub mitro, vizaĝon,
kiu similis al tiu de Panglos! Mi frotis al mi
la okulojn, atente rigardante, mi vidis lin pendigita;
mi svenis. Apenaŭ mi estis rekonsciiĝinta, ke mi ekvidis
vin senvestigita, tute nuda: tio estis plej alta
grado da abomeno, da konsterno, da doloro, da malespero.
Mi diros al vi, ke via haŭto vere estas eĉ pli
blanka kaj havas karnokoloron pli perfektan ol tiu
de mia kapitano de Bulgaroj. Tia vido duobligis
ĉiujn sentojn, kiuj min premŝarĝis, kiuj min forkonsumis.
Mi ekkriis, mi volis diri: «Haltu, barbaroj!»
sed la voĉo mankis al mi, kaj miaj krioj
estus senutilaj.

Kiam vi estis forte batata sur la sidvangojn:
«Kiel povas okazi, mi diris, ke la aminda Kandid
kaj la saĝa Panglos troviĝas en Lisbono, unu por
ricevi cent vipobatojn, kaj la alia por esti pendigata
laŭ ordono de sinjorego la inkvizitoro, kies amatino
mi estas? Panglos tre kruele trompis min, kiam li
diris, ke ĉio statas plej bone.»

«Maltrankviligite, konsternigite, jen pro kolero
estante duonfreneza, kaj jen preskaŭ morta pro
malforteco, mia penso estis tute okupita de la buĉo
al mia patro, al mia patrino, al mia frato, pri la
malrespektego de mia malbela bulgara soldato, pri
la tranĉilbato, kiun li donis al mi, pri mia servuteco,
pri mia kuira metio, pri mia bulgara kapitano,
pri mia malbela don Isaĥar, pri mia abomena inkvizitoro,
pri la pendigo al doktoro Panglos, pri tiu
granda /miserere/ kun ludo de unutona muziko, dum
kiu oni batis vin sur la sidvangojn, kaj ĉefe pri
la kiso, kiun al vi mi donis malantaŭ ekranego, la
tagon, kiam mi vidis vin por la lasta fojo. Mi
laŭdis al Dio, kiu revenigis vin al mi, post tiom
da afliktoj. Mi rekomendis al la maljunulino, ke ŝi
zorgu pri vi, kaj konduku vin ĉi tien, tuj kiam 
ŝi povos. Ŝi tre bone plenumis mian komision; 
mi ĝuis la neesprimeblan plezuron revidi vin, aŭdi
vin, paroli al vi. Vi kredeble malsategas; grandan 
apetiton mi havas; ni komencu per vespermanĝo.»

Jen ili ambaŭ altabliĝas; kaj, post la vespermanĝo,
ili reokupas la belan kanapon, pri kiu ni
jam parolis; ili estis tie, kiam sinjoro don Isaĥar,
unu el la mastroj de la domo, alvenis. Estis sabate.
Li venis por ĝui siajn rajtojn, kaj klarigi sian
delikatan amon.


ĈAPITRO IX

  Kio okazis kun Kunegond, kun Kandid,
  kun la ĉefinkvizitoro kaj kun judo.

Tiu Isaĥar estis la plej kolerema hebreo, kiun
oni vidis en Izraelio, depost la kaptiteco en Babilono.
«Kio! li diris, hundeca galileanino, ĉu do ne
sufiĉas al vi la sinjorego inkvizitoro? Ĉu necesas,
ke ĉi tiu fripono estu ankaŭ partoprenanto?»
Dirante tion, li elprenas longan ponardon, kiun li
ĉiam kunportis, kaj, kredante, ke lia kontraŭulo ne
havis armilojn, li sin ĵetas al Kandid; sed nia bona
Vestfaliano estis ricevinta de la maljunulino belan
spadon kun kompleta vestaro. Li elprenas la spadon,
kvankam li estis pacema, kaj mortfaligas la izrealidon
sur la plankon, ĉe la piedoj de la bela Kunegond. 

— Sankta Virgino! ŝi ekkriis, kio okazos kun
ni? Homo ĉe mi mortigita! se venos juĝistaro, ni
pereos.

— Se Panglos ne estus pendigita, diris Kandid,
li donus al ni ĉi-okaze bonan konsilon, ĉar li estis
granda filozofo. Ĉe lia foresto ni petu konsilon al
la maljunulino.

Ŝi estis tre prudenta, kaj komencis diri sian
opinion, kiam malfermiĝis alia malgranda pordo.
Estis unu horo post noktomezo, komenciĝis dimanĉo.
Tiu tago apartenis al la sinjorego inkvizitoro. Li
eniras kaj vidas la sidvange batitan Kandid kun
spado en la mano, mortinton sterniĝinta surtere,
Kunegond frenezaspekta kaj la maljunulinon, donanta
konsilojn.

En ĉi tiu momento jen kio okazis en la animo
de Kandid, kaj kiel li rezonis: «Se ĉi tiu sankta
homo vokas por helpo, li nepre bruligos min; li
povos same fari pri Kunegond, li jam senkompate
vipigis min; li estas mia amkonkuranto; mi nun
mortigas, ne temas ŝanceliĝi.» Tiu rezono estis
decida kaj rapida; kaj, ne donante tempon al la
surprizita inkvizitoro retrovi sian memregecon, li
trapikas kaj ĵetas lin apud la judon.

— Jen alia bela afero, diris Kunegond; ne plu
ekzistas pardoneblo; ni estas ekskomunikataj, alvenis
nia lasta horo. Ĉu estas eble, ke tiom milda
homo, kia vi estas, povis en du minutoj mortigi
unu judon kaj unu prelaton?

— Mia bela fraŭlino, respondis Kandid, kiam
oni estas amanta, ĵaluza kaj vipita de la Inkvizicio,
oni pro kolero perdas la konscion.

Tiam la maljunulino ekparolis: «En la stalo
estas tri andaluziaj ĉevaloj, kun siaj seloj kaj bridoj:
la brava Kandid pretigu ilin; sinjorino havas monerojn kaj
diamantojn: ni tuj ekrajdu, kvankam mi
povas sidi nur sur unu vango, kaj ni iru al Kadiz;
estas plej eble bela vetero, kaj estas granda plezuro
vojaĝi ĉe la malvarmeto de l' nokto.»

Tuj Kandid selas la tri ĉevalojn. Kunegond, la
maljunulino kaj li trarajdas tridek mejlojn senhalte.
Dum ili foriris, la sankta ino Hermandad venas en
la domon; oni entombigas la sinjoregon en bela
preĝejo kaj oni ĵetas Isaĥar en la rubejon.

Kandid, Kunegond kaj la maljunulino estis jam
en la malgranda urbo Avacena, meze en la montoj
de Siera-Morena; kaj ili jene parolis en gastejo.


ĈAPITRO X

  En kia mizerego Kandid, Kunegond kaj la maljunulino
  alvenas en Kadiz, kaj pri ilia enŝipiĝo.

— Kiu do sukcesis ŝteli miajn monerojn kaj miajn
diamantojn? diris plorante Kunegond. Per kio ni
vivos? kiel ni faros? kie trovi inkvizitorojn kaj
judojn, kiuj donacos al mi aliajn? 

— Ho ve! diris la maljunulino, mi tre suspektas,
ke la ŝtelinto estas tiu respektinda kordeliero (1),
kiu tranoktis kun ni ĉe la sama gastejo en Badajoz;
Dio gardu min, ke mi faru nepravan juĝon! sed
dufoje li eniris nian ĉambron; kaj foriris longe
antaŭ ni. 

— Ho ve! diris Kandid, la bona Panglos jam
ofte pruvis al mi, ke la riĉoj de la tero estas
komunaj por ĉiuj homoj, ke ĉiu pri ili havas saman
rajton. Laŭ tiuj principoj, tiu kordeliero devus
almenaŭ lasi al ni sufiĉon por fini nian vojaĝon.
Ĉu do restas al vi nenio, mia bela Kunegond?

— Ne eĉ unu monero, ŝi diris.

— Kion fari? diris Kandid.

(1) Monaĥo el la societo de franciskanoj.


— Ni vendu unu el la ĉevaloj, diris la maljunulino;
mi postsele sidos kun fraŭlino, kvankam
mi povas sidi nur sur unu vango, kaj ni atingos
Kadiz.

En la sama gastejo estis prioro de benediktanoj,
li malkare aĉetis la ĉevalon. Kandid, Kunegond
kaj la maljunulino pasis tra Lucena, tra Ŝilas, tra
Lebriksa, kaj fine venis al Kadiz. Ĉi tie oni ekipis
ŝiparon por milite prudentigi la respektindajn jezuitojn
de Paragvajo, kiujn oni kulpigis, ke ili
ribeligis unu el siaj hordoj kontraŭ la reĝoj de
Hispanio kaj Portugalio, apud la urbo Sankta Sakramento.
Kandid, kiu militservis ĉe la Bulgaroj,
faris antaŭ la generalo de la malgranda armeo
bulgaran ekzercadon kun tiom da eleganta facilo,
da rapido, da lerto, da fiero, da facilmoveco,
ke oni donis al li por komandi infanterian roton.
Jen li estas kapitano; li enŝipiĝas kun fraŭlino
Kunegond, la maljunulino, du servistoj, kaj du
andaluziaj ĉevaloj, kiuj apartenis al sinjoro la
granda inkvizitoro de Portugalio.

Dum la marvojaĝo ili multe rezonadis pri la
filozofio de la kompatinda Panglos.

— Ni iras en alian mondon, diris Kandid; sendube
estas en tiu, kie ĉio estas bona: ĉar estas
konfesende, ke oni povus iom ĝemi pro tio, kio
fizike kaj morale okazas en la nia.

— Per mia tuta koro mi amas vin, diris Kunegond;
sed mi ankoraŭ havas la animon tute
timigita de tio, kion mi vidis, de tio, kion mi spertis.

— Ĉio bone prosperos, respondis Kandid; la
maro de ĉi tiu nova mondo jam estas pli bona ol
tiuj en Eŭropo; ĝi estas pli kvieta, la ventoj pli
konstantaj. Certe estas la nova mondo, kiu estas
la kiel eble plej bona mondo.

— Tia estu la volo de Dio! diris Kunegond;
sed mi estis tiom terure malfeliĉa en la malnova,
ke mia koro ne plu kapablas esperi.

— Vi plendas, diris la maljunulino! ho ve! vi
ne spertis tiajn malfeliĉojn, kiaj estis la miaj.

Kunegond preskaŭ ekridis, kaj opiniis, ke tiu
bonulino estas tre amuza, pretendante, esti pli malfeliĉa
ol ŝi. «Ho ve! ŝi diris al ŝi, mia bonulino,
krom se vi estis seksperfortata de du Bulgaroj, se
vi ricevis du tranĉilpikojn en la ventron, se oni
fordetruis al vi du kastelojn, mortigis ĉe via vido
du patrojn kaj du patrinojn, kaj se vi havis du
amatojn vipitajn ĉe religia bruligo, mi ne vidas,
ke vi superas min tiurilate; aldonu, ke mi naskiĝis
baronino kun sepdek du gradoj da nobeleco, kaj
ke mi estis kuiristino.»

— Fraŭlino, respondis la maljunulino, vi ne
konas mian devenon; kaj se mi montrus al vi
mian postaĵon, vi ne parolus tiel, kiel vi parolas
kaj vi hezitus en via juĝo. 

Tia parolado naskis tre grandan scivolon en la
spirito de Kunegond kaj de Kandid. La maljunulino
parolis al ili jene.


ĈAPITRO XI

  Historio de la maljunulino.

«Mi ne ĉiam havis la okulojn kun returnitaj
palpebraj randoj kaj skarlate borderitaj; mia nazo
ne ĉiam tuŝis mian mentonon, kaj ne ĉiam mi
estis servistino. Mi estas la filino de la papo Urban
la X kaj de la princino Palestrina. Ĝis mia dekkvara
jaro oni edukis min en palaco por kiu ĉiuj
kasteloj de viaj germanaj baronoj ne estus indaj
servi kiel staloj; kaj unu el miaj roboj kostis pli
ol ĉiuj luksaĵoj de Vestfalio. Mi kreskis en belo,
en gracio, en talento, meze de plezuroj, de
respektoj kaj esperoj: mi jam sentigis amon, mia
brusto formiĝis; kaj kia brusto! blanka, malmola
simila al tiu de Venus de Medicis, kaj kiaj okuloj!
kiaj palpebroj! kiaj nigraj brovoj! kiaj flamoj brilis
en miaj du pupiloj, kaj forigis la movbriladon de
la steloj, kiel diris al mi la najbaraj poetoj. La
virinoj, kiuj vestis kaj senvestigis min, ekstazis
rigardante min de antaŭe kaj de malantaŭe; kaj
ĉiuj viroj deziris esti ĉe ilia loko.

«Mi fianĉiniĝis kun princo, suvereno de Masa-Karara:
kia princo! tiel bela, kiel mi, knedita el
mildo kaj plaĉo, distinginda pro sprito kaj ardanta
pro amo; mi amis lin, kiel oni amas la unuan
fojon, kiel idolon, kun malmodero. La edziĝo estis
preparita: ĝi estis nepriskribebla pompo; ĝi estis
festoj, karuseloj, senĉesaj opero-burleskoj; kaj la
tuta Italio verkis por mi sonetojn el kiuj ĉiuj staris
super la nivelo de mezbono. Alproksimiĝis la momento
de mia feliĉo, kiam maljuna markizino, kiu
estis estinta amdonantino al mia princo, invitis lin
al si por trinki ĉokoladon: li mortis en malpli ol
duhora tempo kun teruraj konvulsioj; sed tio estis
nur bagatelo. Mia patrino, malesperigite, kaj malpli
afliktite ol mi, volis fortiri min dum kelka
tempo el tiu restadejo tiom pereiga. Ŝi havis tre
belan bienon apud Gaieta; ni ekvojaĝis per landa
galero, kiu estis orumita kiel la altaro de Sankta
Petro en Romo. Jen korsara ŝipo el Sale (1) rapidege
alkuras kaj nin atingas; niaj soldatoj sin
defendas kiel la soldatoj de l' papo: ili ĉiuj surgenuiĝis,
forĵetante siajn armilojn kaj petante al
la korsaro absolvon /in articulo mortis (2).

(1) Maroka urbeto. 
(2) En la horo de la morto. — /Trad./

«Tuj oni senvestigas ilin, kaj ili aperas nudaj
kiel simioj, kaj ankaŭ mian patrinon, ankaŭ niajn
akompanantinojn kaj ankaŭ min. Estas admirinda
afero la diligento, laŭ kiu tiuj sinjoroj senvestigas
personojn; sed kio pli surprizis min estis, ke al ni
ĉiuj ili metis fingron en iun lokon, kien ni, virinoj,
kutimas meti kanulojn. Tia ceremonio ŝajnis al mi
tre stranga: jen kiel oni juĝas pri ĉio, kiam oni
neniam forlasis sian landon. Baldaŭ mi eksciis, ke
oni volis konstati ĉu ni ne kaŝis tie kelkajn diamantojn:
ĝi estas kutimo starigita jam de nememorebla tempo
ĉe la civilizitaj nacioj, kies ŝipoj
trakuras la marojn. Mi eksciis, ke sinjoroj la
religiuloj kavaliroj de Malta neniam malatentas
tiun kutimon, kiam ili kaptas Turkojn kaj Turkinojn;
ĝi estas leĝo de la internacia juro, kiun oni
neniam malobeis.

«Mi ne diros al vi, kiom estis peniga por
princino esti kondukata kiel sklavo al Maroko kun
sia patrino; vi facile povas imagi kiom ni suferis
en la korsara ŝipo. Mia patrino estis ankoraŭ tre
bela; niaj akompanantinoj, niaj simplaj ĉambristinoj
havis pli da allogoj ol oni povas trovi en tuta Afriko;
rilate min, mi estis rava, mi estis la belo, la ĉarmo
mem kaj mi estis virga; tia mi ne restis longe:
tiu floro, kiu estis rezervata por la bela princo
de Masa-Karara, estis al mi rabata de la korsara
kapitano; li estis abomena negro, kiu eĉ opiniis,
ke li faris al mi grandan honoron. Certe necesis,
ke sinjorino la princino de Palestrina kaj mi estu
tre fortaj por elteni ĉion, kion ni spertis ĝis nia
alveno en Maroko! Sed sufiĉas pri tio; tiuj aferoj
estas tiom ordinaraj, ke ili ne estas priparolindaj.

«Maroko naĝis en sango, kiam ni alvenis.
Kvindek filoj de la imperiestro Mulej-Ismael (1)
havis ĉiu unu partion; kio fakte okazigis kvindek
civilajn militojn, de negroj kontraŭ negrojn, de
nigruloj kontraŭ brunulojn, de brunuloj kontraŭ
brunulojn, de duonnegroj kontraŭ duonnegrojn.
Estis konstanta hombuĉado tra la tuta imperio.

(1) Tiu imperiestro regis de la j. 1672 ĝis 1727. La nombro
de liaj gefiloj estis nekalkulebla; nur la filoj superis la nombron
okcent. La lastaj jaroj de lia reĝado estis tumultigataj per la
ribelo de liaj filoj. 



«Ni apenaŭ estis elŝipiĝintaj, kiam negroj de
partiaĉo malamika al tiu de mia korsaro alvenis
por forpreni lian rabaĵon. Ni estis, post la diamantoj
kaj la oro, tio, kio estis plej multkosta. Mi estis
atestanto ĉe batalo tia, kian vi neniam vidas en
Eŭropo. La nordaj popoloj ne havas sufiĉe ardan
sangon; ili ne havas pasiegon por virinoj kiel ĝi
estas ordinara en Afriko. Ŝajnas, ke viaj Eŭropanoj
havas lakton en la vejnoj; en tiuj de la loĝantoj
de la monto Atlas kaj najbaraj landoj fluas vitriolo,
fajro. Oni batalis kun la furiozo de la leonoj, de
la tigroj kaj de la serpentoj tieaj, por decidi al
kiu ni apartenos. Iu Maŭro kaptis mian patrinon
ĉe la dekstra brako, la leŭtenanto de mia kapitano
tenis ŝin ĉe la maldekstra; maŭra soldato kaptis
unu ŝian kruron, unu el niaj rabistoj tenis la alian.
Niaj akompanantinoj preskaŭ ĉiuj troviĝis dum mallonga
tempo tiel distirataj de kvar soldatoj. Mia
kapitano tenis min kaŝita malantaŭ li; li havis
kurban glavon ĉe la mano, kaj mortigis ĉiun, kiu
kontraŭis lian furiozon. Fine, mi vidis ĉiujn niajn
Italinojn kaj mian patrinon disŝirataj, distranĉataj,
buĉataj de la monstroj, kiuj batalis pro ili. La
kaptitoj miaj kunuloj, la kaptintoj, la soldatoj, ŝipistoj,
nigruloj, brunuloj, blankuloj, duonnegroj, kaj
fine mia kapitano, ĉio estis mortigita, kaj mi restis
mortiĝanta sur amaso da mortigitoj. Similaj scenoj
okazis, kiel estas konate, sur la spaco de pli ol
tri cent mejloj, kvankam oni ĉiutage ne forgesis
la kvin preĝojn, ordonitajn de Mahometo.

«Kun granda peno mi eltiris min el inter tiom
da sangantaj kadavroj amasigitaj, kaj trenis min
sub grandan oranĝarbon ĉe proksima rivereto; tie
mi falis pro teruro, pro laciĝo, pro abomeno, pro
malespero kaj malsato. Baldaŭ poste, miaj senenergiitaj
sentoj ebligis al mi dormadon, kiu pli
similis svenon ol ripozon. Mi estis en tia stato el
malforto kaj sensenteco, inter la morto kaj la
vivo, kiam mi sentis min premata de io, kio
moviĝis sur mia korpo; mi malfermis la okulojn, mi
vidis blankulon kun bona mieno, kiu ĝemetis kaj
murmuris: O che sciagura d'essere senza c......!»



ĈAPITRO XII

   Daŭrigo pri la malfeliĉoj de la maljunulino.

«Mirigite kaj ravite ĉe la aŭdo de mia gepatra
lingvo kaj ne malpli surprizite de la paroloj, kiujn
eldiris tiu viro, mi respondis, ke ekzistas pli grandaj
malfeliĉoj ol tiu, pro kiu li ĝemas; per malmulte
da vortoj mi sciigis al li pri la abomenoj, kiujn
mi spertis, kaj denove mi svenis. Li kunportis min
en najbaran domon, ordonis, ke oni metu min en
liton, ke oni donu al mi por manĝi, servis al mi,
konsolis min, flatis min, kaj diris al mi, ke neniam
li vidis ion pli belan ol min, kaj ke neniam li
tiom bedaŭris tion, kion neniu povas al li redoni.

— «Mi naskiĝis en Napoli, li diris al mi; ĉiujare
oni kastras du-tri mil infanojn; unuj pro tio
mortas, aliaj akiras voĉon pli belan ol tiun de
virinoj, aliaj foriras por regadi Ŝtatojn (1). Oni
operaciis min tre sukcese, kaj mi estis muzikisto
en la kapelo de S-ino la princino de Palestrina.

(1) Aludo al Karlo Broski (itale : Carlo Broschi) alnomita
Farinelli, kiu naskiĝis en 1705, mortis en 1782. Li estis
kastrita kaj fariĝis unu el la plej famaj kantistoj de Italio.
En 1736 li iris en Hispanion, fariĝis favorato de la reĝoj
Filipo la V kaj Ferdinando la VI kaj ludis tre gravan
politikan rolon. — /Trad./


— «De mia patrino, mi ekkriis. 

— «De via patrino! li ekkriis plorante; kio!
ĉu vi estus tiu juna princino, kiun mi edukis ĝis
ŝia sesjara aĝo, kaj kiu jam esperigis, ke ŝi estos
tiom bela, kiom vi estas?

— «Ĝi estas mi mem; mia patrino estas je
kvarcent paŝoj de ĉi tie, distranĉita en pecojn kaj
kuŝanta sub amaso da mortintoj...

«Mi rakontis al li ĉion, kio okazis al mi; li
ankaŭ rakontis siajn aventurojn, kaj sciigis min,
ke kristana potenco (1) sendis lin al la reĝo de
Maroko, por fari kun li kontrakton laŭ kiu oni
liveros al li pulvon, kanonojn kaj ŝipojn por ke
li helpu ekstermi la komercon de aliaj kristanoj.
«Mia misio estas plenumita, diris tiu honesta
eŭnuko; mi estas enŝipiĝonta por Ceŭta, kaj mi
revenigos vin en Italion. /Ma che sciagura d'essere 
senza c......!»

«Kortuŝite kaj larmokule mi dankis al li; kaj, 
anstataŭ veturigi min en Italion, li kondukis min
al Alĝero, kaj vendis min al la guberniestro de
tiu provinco. Apenaŭ mi estis vendita, ke tiu pesto,
kiu rondiris Afrikon, Azion kaj Europon, ekfuriozis
en Alĝero. Vi vidis tertremojn; sed, fraŭlino, ĉu
vi jam spertis peston? 

— Neniam, respondis la baronino.


(1) Dum la milito pro la heredo de Hispanio, pluraj kristanaj
potencoj (Portugalio interalie) petegis la helpon de
Mulej-Ismael. — /Trad./


— Se vi ĝin spertus, daŭrigis la maljunulino,
vi devus konfesi, ke ĝi superas tertremon. Ĝi estas
tre ofta en Afriko; ĝi atakis min. Imagu la situacion
de filino de papo, dekkvinjara, kiu en trimonata
tempo spertis malriĉon, sklavecon, seksperforton
preskaŭ ĉiutage, vidis sian patrinon kvaronigita,
suferis malsaton kaj militon, kaj pestule mortiĝas
en Alĝero. Tamen tiu pesto ne mortigis min, sed
mian eŭnukon, la guberniestron kaj preskaŭ la
tutan hareman virinaron.

«Kiam la unuaj difektegoj de tiu terura pesto
malaperis, oni vendis la sklavojn de la guberniestro.
Komercisto aĉetis min kaj kondukis min al Tuniso;
li vendis min al alia komercisto, kiu revendis min
en Tripoliso; el Tripoliso mi estis revendata en
Aleksandrio, el Aleksandrio denove mi estis vendata
en Smirno, de Smirno al Konstantinoplo. Fine
mi apartenis al iu estro de janiĉaroj al kiu oni
baldaŭ ordonis, ke li iru defendi Azov sieĝatan de
la Rusoj. 

«La janiĉarestro, kiu estis tre amaĉema viro,
kondukis kun si ĉiujn siajn virinojn, kaj loĝigis
nin en malgranda fortikaĵo, kuŝanta sur la Palus-Meotides,
kiu estis gardata de du negraj eŭnukoj
kaj de dudek soldatoj. Oni mortigis eksterordinaran
kvanton da Rusoj, sed ili malavare repagis al ni.
Azov brulis kaj dronis en sango (1), kaj oni ne
atentis nek pri sekso, nek pri aĝo; restis nur nia
malgranda fortikaĵo; la malamikoj provis venki
nin per malsato. La dudek janiĉaroj estis ĵurintaj,
ke ili ne cedos. La malsatego, kiun ili spertis,
instigis ilin manĝi la du eŭnukojn, pro timo ne
rompi sian ĵuron. Post kelkaj tagoj, ili decidis
manĝi la virinojn.
 
(1) La urbo Azov fakte estis sieĝata de la Rusoj dum tuta
jaro kaj kapitulacis en 1696. — /Trad./


«Ni havis tre pian kaj kompateman pastron, kiu
faris al il tre belan predikon, per kiu li persvadis
ilin, ke ili ne tute mortigu nin. «Tranĉu, li diris,
nur unu sidvangon al ĉiu el ĉi tiuj sinjorinoj, kaj vi
havos tre delikatan manĝon; se vi estas devigataj
denove fari la samon, restos al vi la sama provizo
post kelkaj tagoj; la Ĉielo dankos al vi pro tio,
kaj vi ricevos helpon.»

«Li estis tre elokventa; li persvadis ilin. Oni
faris al ni tiun teruran operacion; la pastro aplikis
al ni la saman balzamon, per kiu oni ŝmiras infanojn,
kiujn oni ĵus cirkumcidis: ni ĉiuj estis
mortiĝantaj. 

«Apenaŭ la janiĉaroj estis glutintaj la manĝon,
kiun ni estis al ili liverintaj, jen alvenas la Rusoj
sur plataj ŝipoj; ne eĉ unu janiĉaro elsaviĝis. La
Rusoj tute ne atentis pri la stato, en kiu ni estis.
Ĉie estas francaj ĥirurgoj: unu el ili, kiu estis tre
lerta, prizorgis nin; li resanigis nin, kaj dum mia
tuta vivo mi memoros, ke, kiam miaj vundoj estis
bone fermiĝintaj, li faris al mi amproponojn. Cetere,
al ĉiuj li diris, ke ni devas konsoliĝi; li certigis,
ke dum pluraj sieĝoj okazis sama afero, kaj ke tio
estas leĝo de l' milito.

«Tuj kiam miaj kunulinoj povis marŝi, oni
irigis ilin al Moskvo. Kiel lotaĵo mi trafis en la
manojn de nobelo, kiu faris el mi sian ĝardenistinon,
kaj kiu donis al mi ĉiutage dudek vipobatojn.
Sed post du jaroj tiu sinjoro kaj tridek aliaj nobeloj
estis radŝirataj pro kelkaj kortegaj ĉikanoj; mi
###
profitis ĉi tiun aventuron kaj forkuris; mi transiris
la tutan Rusion ; dum longa tempo mi estis drinkeja
servistino en Riga, poste en Kostok, en Vismar,

en Lajpzig, en Kasel, en Utreht, en Lejden, en

Hag, en Roterdam ; mi maljuniĝis en mizero kaj

en malhonoro, havante nur duonan postaĵon, ĉiam
memorante, ke mi estas filino de papo ; centfoje.

1

mi volis min mortigi, sed mi ankoraŭ ŝatis la vivon.
Tiu ridinda malforto
estas eble unu el niaj
plej pereigaj inklinoj :
ĉu ja estas pli granda
stultaĵo ol voli sen-
ĉese porti ŝarĝon,
kiun oni ĉiam volas
jeti teren ; havi abo-
menon por sia vivo,
kaj voli ĝin kon-
“servi; resume karesi
la serpenton, kiu for-
manĝas nin, ĝis kiam |
ĝi estas formanĝinta al ni la koron ?

« En la landoj, kiujn la sorto igis min travojaĝi,
kaj en la drinkejoj, kie mi estis servistino, mi vidis
eksterordinaran nombron da personoj, kiuj havis
abomenegon por sia ekzisto; sed mi vidis nur dek
du, kiuj memvole faris finon al sia mizero: tri
negroj, kvar Angloj, kvar Genevanoj kaj unu ger-
mana profesoro nomita Robek (').

 

LA MALJUNULINO

(1) Germane: Robeck; li verkis latine libron per kiu li
faris apologion pri memmortigo, kaj sin dronigis en la rivero
Veser ĉe Bremen dum la jaro 1735.
 

60 KANDID “Miu

« Laste mi fariĝis servistino ĉe la judo don
Isahar; li metis min je via dispono, mia bela
fraŭlino; mi ligis min al via sorto, kaj mi estis
pli okupata per viaj aventuroj ol per miaj. Mi eĉ
neniam parolus al vi pri miaj malfeliĉoj, se vi ne
| incitus min iomete, kaj se ne estus kutimo sur ŝipo
| fari rakontojn por sin distri. Fine, fraŭlino, mi.
| havas sperton, mi konas la homojn; donu al vi
distron, instigu ĉiun pasaĝeron, ke li rakontu pri
j sla vivo; kaj se troviĝos unu sola, kiu ne ofte
malbenis sian ekziston, kaj kiu ne ofte diris al si,
; ke li estas la plej malfeliĉa inter la homoj, ĵetu
min en la maron kun la kapo antaŭen :

ami ere dumelejo pompe cto

Tr ——— E Peus mali.

MEST

irata oron aĝa ee mat

CT

pepe sa

suk

emis mon
boemer na Lab

Ee aao eo ŭ

 
ĈAPITRO XIII 61

ĈAPITRO XIII

Kiel Kandid estis devigata disiĝi de la bela Kunegond
kaj de la maljunulino.

Aŭdinte la rakonton de la maljunulino, la bela
Kunegond faris al ŝi ĉiujn ĝentilaĵojn, kiujn oni
ŝuldas al persono de ŝia rango kaj merito. Ŝi
akceptis la proponon ; ŝi instigis ĉiujn pasaĝerojn
unu post alia, ke ili rakontu siajn aventurojn.
Kandid kaj ŝi konfesis, ke la maljunulino estis
prava. « Estas tre domaĝe, diris Kandid, ke la
saĝa Panglos estis kontraŭkutime pendigata ĉe
bruligo; li dirus al ni admirindajn parolojn pri
la fizika kaj morala malbono, kiu kovras la teron
kaj la maron, kaj mi havus sufiĉe da forto por
kuraĝi respektplene eldiri al li kelkajn kontraŭ-
parolojn. »

Dum ĉiu eldiris sian rakonton, la ŝipo antaŭ-
eniris. Oni albordiĝis en Bonaero ('). Kunegond,
kapitano Kandid kaj la maljunulino iris al la domo
de la guberniestro Don Fernando de Ibaran, kaj
Figuerora, kaj Maskarenes, kaj Lampurdos, kaj

 

(1) Buenos-Aires.

LI

 

 
 

KANDID

Suza. Tiu sinjoro havis feron konvenan por homo
posedanta tiom da nomoj. Li parolis al la viroj
kun plej nobla malŝato, portante la nazon tiom
alten, tiom malkompateme laŭtigante la voĉon,
tiom impone parolante, afektante irmanieron tiom
malhumilan, ke ĉiuj, kiuj salutis lin, sentis emon
lin bati. Li pasiege ŝatis la virinojn. Kunegond
ŝajnis al li esti tio, kion li vidis plej bela. Lia
unua parolo estis por demandi ĉu ŝi estas la edzino
de la kapitano. La mieno, laŭ kiu li faris tiun
demandon, timigis Kandid; li ne kuraĝis diri, ke
ŝi estas lia edzino, ĉar efektive ŝi ne estis tia; li
ne kuraĝis diri, ke ŝi estas lia fratino, tial ke
ŝi ankaŭ ne estis; kaj kvankam tia duonoficiala
mensogo estis iam tre laŭmoda ĉe la antikvuloj (!),
kaj ke ĝi povus utili al la modernuloj, lia animo
estis tro pura por ne diri la veron. « Fraŭlino
Kunegond, li diris, estas faronta al mi la honoron
edziniĝi kun mi, kaj ni petegas vian ekscelencan
moŝton konsenti pri nia edziĝo. »

Don Fernando de Ibaran, kaj Figuerora, kaj
Maskarenes, kaj Lampurdos, kaj Suza, levante
siajn lipharojn akre ridetis, kaj ordonis al kapitano
Kandid, ke li iru revui sian roton. Kandid obeis ;
la guberniestro restis kun Kunegond. Li malkovris
al ŝi sian pasion, solene certigis,
edzinigos ŝin kun la konsento de 1
aliel, laŭ tio, kion postulos ŝiaj ĉarmoj. Kunegond

petis kvaronan horon por enpensiĝi, por konsulti
la maljunulinon kaj decidi.

ke morgaŭ li
a Eklezio, aŭ

(1) Aludo al la historio de Ab : ;
Biblio. — Trad. : taham kaj Sara en la
 

ĈAPITPO XIII 63

La maljunulino diris al Kunegond : « Fraŭlino,
vi havas sepdek du gradojn da nobeleco, kaj ne
eĉ unu obolon ; dependas nur de vi, ĉu vi fariĝos
la edzino de la plej granda sinjoro el suda Ameriko,
kiu havas belajn lipharojn; ĉu utilas, ke vi tenu
vian dignon en neŝanceliĝebla fidelo ? Vi estis per-
fortata de Bulgaroj ; judo kaj inkvizitoro ĝuis vian
amfavoron ; la malfeliĉoj donas rajtojn. Mi konfesas,
ke, se mi estus ĉe via loko, mi sen ia skrupulo
edziniĝus kun la sinjoro guberniestro kaj riĉigus
S-ron kapitanon Kandid ». Dum parolis la mal-
junulino kun la tuta prudento, kiun donas la aĝo
kaj la sperto, oni vidis eniri en la haveno mal-
grandan ŝipon; ĝi portis alkadon (') kaj algva-
zilojn (7), kaj jen kio estis okazinta.

La maljunulino tre prave divenis, ke la monon

kaj la diamantojn de Kunegond ŝtelis iu grand-

manika kordeliero en la urbo Badajoz, kiam ŝi
rapideme forkuris kun Kandid. Tiu monaĥo provis
vendi kelkajn el la gemoj al iu juvelisto. La
komercisto rekonis ilin kiel apartenantajn al la
granda inkvizitoro. La kordeliero, antaŭ ol esti
pendigata, konfesis, ke li ŝtelis ilin : li sciigis pri
la personoj kaj pri la vojo, kiun ili iris. La forkuro
de Kunegond kaj de Kandid jam estis konata.
Oni sekvis ilin ĝis Kadiz ; oni sendis, sen ia pro-
krasto, ŝipon por persekuti ilin. La ŝipo jam estis
en la haveno de Bonaero. La famo disvastiĝis, ke
iu alkado estis elŝipiĝonta, kaj ke oni persekutas
la murdintojn de sinjorego la granda inkvizitoro.

 

(1) Hispana urbestro aŭ juĝisto.
(2) Hispanaj policistoj.

e
ela

————— si: ——— a irmi 17

4
V
;

 
di Vj LI A Ad
TA MU mc ta Ka

ila, oe eB! dell] ISA NA I SI TO
ĝu RE eu o dej «wr. SAV
E TIKOJ p POl ec PES

 

 

66 KANDID

mi kondukos vin en ilian reĝlandon, ili estos

ataj havi kapitanon, kiu bulgare ekzercada
trovas

akiros eksterordinaran riĉon; kiam Oni
sian profiton en iu mondo, oni ĝin trovas

Estas tre granda plezuro vidi kaj fari novajn a

— Ĉu jam ci iris en Paragvajon ? diris Ka
servisto
guber-
stratojn
ro. La
mejlojn ;
adres

— Tutcerte! diris Kakambo; mi estis

en la kolegio de la Ĉieliro, kaj mi konas la

nion de los padres ('), kiel mi konas la

de Kadiz. Tiu gubernio estas admirinda afe

reĝlando jam havas diametre pli ol cent

ĝi estas dividita en tridek provincojn C)ulkoŭ pb

posedas ĉion tie, kaj la popoloj nenion ;
ĉefverko de l racio kaj de l justo. Por
estas pli dieca ol los padres, kiuj ĉi

kontraŭ la reĝo de Hispanio kaj la reĝo

tugalio, kaj kiuj en Eŭropo estas iliaj konfes

antoj; kiuj ĉi tie mortigas Hispanojn, kaj

Madrid sendas ilin en la ĉielon : tio ravas
ni antaŭeniru : vi estos la plej feliĉa homo
Kian plezuron havos los padres, kiam ili eks

ke venas al ili kapitano, kiu konas la
ekzercadon ! »

Tuj kiam ili estis alvenintaj ĉe la unua bar
Kakambo diris al la unuavica gvardio, ke kap

deziras paroli al sinjorego la komandanto.

averti la grandan gvardion. Paragvajana

Hispana esprimo : la patroj.

2 En 1717, la nombro da triboj formitaj de la

en Paragvajo estis tridek unu. En tiuj triboj
121.161 Indianojn. — Trad.

La jezuitoj malhelpis, ke la Indianoj interkomu

kun la fremduloj. — Trad.

oni n

nikiĝu

ĉarm-

Ŝ 1 NA

alia.

ferojn.

ndid.

estas

nen10
militas

Por-

pren-
kiuj en
min ;

7

el ĉiuj.

ClOS,

garan

rilo (?),
itano
ni iris
ficiro

jezuitoj
ombris

~
ĈAPITRO XIV 67

alkuris ĝis la piedoj de la komandanto por trans-
doni al li la sciigon. Kandid kaj Kakambo estis
unue senarmigataj ; oni kaptis iliajn du andaluziajn
ĉevalojn. La du fremduloj estis enkondukataj inter
du vicojn da soldatoj; la komandanto estis ĉe la
fino kun la triangula ĉapo, kun la robo falde levita,
kun spado ĉe la flanko kaj lanco en la mano. Li
faris geston ; tuj dudekkvar soldatoj ĉirkaŭas la du
novevenintojn. lu serĝento diris al ili, ke necesas
atendi, ke la komandanto ne povas al ili parol,
ke la provinca respektinda patro permesas al ĉiu
ajn Hispano malfermi la buŝon nur dum sia ĉe-
esto ('), kaj resti en la lando ne pli ol tri horojn.

— Kaj kie estas la respektinda provinca patro ?
diris Kakambo. | :

— Farinte meson, li ĉeestas nun la paradon,
respondis la serĝento, kaj vi povos kisi liajn
spronojn nur post tri horoj. | :

— Sed, diris Kakambo, sinjoro kapitano, kiu
malsatas same kiel mi, ne estas Hispano, li estas
Germano; ĉu ni ne povus tagmanĝi, atendante
lian respektindan Moŝton ?

Senprokraste la serĝento iris por raporti tiun
paroladon al la komandanto. « Dio estu benata !
diris tiu sinjorego; ĉar li estas Germano, mi povas
paroli al li; oni konduku lin en mian branĉo-
ŝirmaĵon. » Tuj oni kondukas Kandid en laŭbon
ornamitan per tre beleta kolonaro el verda kaj
orkolora marmoro, kaj el latkradoj, kiuj entenis
papagojn, kolibrojn, numidojn, kaj ĉiujn plej mal-
oftajn birdojn. Treege bona tagmanĝo estis preparita.

() La jezuitoj ne instruis al la Indianoj la hispanan lingvon.
sa i sas A A ka doro

68 KANDID

en oraj vazoj; kaj dum la Paragvajanoj manĝis
maizon en lignaj pelvetoj, meze en la kampo,
ĉe la ardo de la sunradioj, la respektinda patro
komandanto eniris la branĉoŝirmaĵon.

Li estis tre bela junulo, kun grasa tre kolora
vizaĝo, kun alta brovo, kun viva okulo, kun ruĝa
orelo, kun ruĝegaj lipoj, kun fiera mieno, sed lia
fero ne similis tiun de Hispano, nek tiun de
jezuito. Oni redonis al Kandid kaj al Kakambo la
armilojn, kiujn oni de ili estis deprenintaj, ankaŭ
la du andaluziajn ĉevalojn; Kakambo donis avenon
al ili por manĝi apud la branĉoŝirmaĵo, senĉese
observante ilin, pro timo je surprizo.

Kandid kisis unue la malsupron de la robo de
komandanto, poste ili altabliĝis.

— Do vi estas Germano? diris germanlingve
la jezuito.

— Jes, mia respektinda patro, diris Kandid.

Ambaŭ, eldirante tiujn vortojn, rigardis unu la
alian kun treege granda surprizo kaj emocio, kiujn
ili ne povis superregi.

— Kaj el kiu lando de Germanio vi estas ?
diris la jezuito.

— El tiu malŝatinda provinco Vestfalio ('), diris
Kandid : mi naskiĝis en la kastelo de Thunder-
ten-tronckh.

 

() En letero de la 6-a de decembro 1740 Volter jam diris

al Frederiko:

« Ho malŝatinda Vestfalio !
Kiu volas vivi sen ia bono,

Sen trinko, dormo kaj sen manĝo,
Trafa por li vojaĝ-aranĝo

En via hunda regiono. »
 

 

ĈAPITRO XIV 69

— Hocĉielo! ĉu estas eble! ekkriis la komandanto.

— Kia miraklo! ekkriis Kandid.

— Ĉu estas vi? diris la komandanto.

— Tio estas neebla, diris Kandid.

Ambaŭ falas renverse, ili ĉirkaŭbrakas sin, ili
ploregas.

— Kio! ĉu estas vi, mia respektinda patro ? Vi,
la frato de la bela Kunegond! vi, kiu estis mort-
igita de la Bulgaroj! vi, la filo de ea la barono!
vi, jezuito en Paragvajo! Oni devas konfesi, ke ĉi
tiu mondo estas io stranga. Ho Panglos! Panglos !
kiom feliĉa vi estus, se oni ne pendigus vin !

La komandanto ordonis, ke la negraj sklavoj
foriru kaj ankaŭ la Paragvajanoj, kiuj donis por
trinki en pokaletoj el kvarca kristalo. Li dankis
al Dio kaj sankta Ignaco milfoje; li premis Kandid
en siajn brakojn; iliaj vizaĝoj estis superverŝataj
per larmoj. L

— Vi estus multe pli mirigata, pli kurlo a;
vi ne plu povus regi vin, diris Kandid, se mi dirus
al vi, ke F-ino Kunegond, via fratino, kiu viakrede
havis la ventron tratranĉita, estas tute sana.

— Kie? |

— En via najbaraĵo, ĉe sia peko la doen
de Bonaero; kaj mi venis por militi kontraŭ vin.

Ĉiu vorto, kiun ili eldiris dum tiu longa kon-
versacio, estis nur sinsekvo de miregindaĵo post
miregindaĵo. Ilia tuta animo kvazaŭ flugis per ilia
lango, estis atentema en iliaj oreloj kaj brilegis en
iliaj okuloj. Tial, ke ili estis Germanoj, ili restis
ĉetable dum longa tempo, atendante la respekt-

indan provincan patron; kaj la komandanto perono
jene al sia kara Kandid.
ĈAPITRO XV
Kiel Kandid mortigis la fraton de sia kara Kunegond.

« Dum mia tuta vivo mi memoros pri la terurega
tago, en kiu mi vidis mortigataj mian patron kaj
mian patrinon kaj seksperfortata mian fratinon.
Kiam la Bulgaroj estis for, oni ne plu trovis tiun
adorindan fratinon, kaj oni metis sur ĉaron mian
patrinon, mian patron kaj min, du servistinojn kaj
tri malgrandajn knabojn buĉitajn, por transporti
nin al jezuita kapeleto, lokita du mejlojn for de la
kastelo, kaj tie fari la enterigan ceremonion. lu
jezuito aspergis nin per benita akvo; ĝi estis terure
salita; kelkaj gutoj eniris miajn okulojn : la pastra
moŝto ekvidis, ke mia palpebro iomete moviĝis ;
li metis sian manon sur mian koron kaj sentis ĝin
bati; oni flegis min, kaj post tri semajnoj mi estis
tute resaniĝinta. Vi scias, mia kara Kandid, ke
mi estis tre bela, mi ankoraŭ pli beliĝis; tial la
respektinda patro Krust, direktoro de la edukejo,
fariĝis tre amikema al mi : li donis al mi kostumon
“de novico; post kelka tempo mi estis sendata al
Romo. Lia patra generala moŝto bezonis rekrutaron
da junaj germanaj jezuitoj. La suverenoj de Pa-
ragvajo akceptas kiel eble malplej da hispanaj
 

ĈAPITRO XV TA

jezuitoj; ili preferas la fremdulojn, kies regateco
ŝajnas al ili pli certa. La respektinda generala
patro juĝis min taŭga por iri labori en tiun vinber-
ejon. Ni forvojaĝis, unu Polo, unu Mirolo kaj mi.
Ĉe mia alveno, mi havis la honoron esti elektata
sub-diakono kaj leŭtenanto; hodiaŭ mi estas kolo-
nelo kaj pastro. Ni vigle militas kontraŭ la trupoj
de la reĝo de Hispanio; mi certigas al vi, ke ili
estos ekskomunikataj kaj venkataj. La Providenco
sendas vin ĉi tien por helpi al ni. Sed ĉu estas
tute vere, ke mia kara fratino Kunegond estas en
la najbaraĵo, ĉe la guberniestro de Bonaero ? »

Kandid ĵuris, ke nenio estas pli vera. lliaj
larmoj denove ekfluis. La barono ne laciĝis ĉir-
kaŭbraki Kandid ; li nomis lin sia frato, sia savanto.

— Ha! eble, li diris, mia kara Kandid, ni
sukcesos eniri la urbon kiel venkantoj kaj liberigi
mian fratinon Kunegond.

— Tion mi deziras, diris Kandid, ĉar mi esperis
edziĝi kun ŝi kaj tion mi ankoraŭ esperas.

— Vi, malrespektulo! respondis la barono, vi
havus tian aroganton edziĝi kun mia fratino, kiu
havas sepdek du gradojn da nobeleco! mi opinias,
ke vi estas tre impertinenta, kuraĝante paroli al
mi pri tiom senkonsidera intenco !

Kandid, mirkonsternite de tia parolo, respondis :
« Mia respektinda patro, ĉioma ajn nobeleco ne
povas ŝanĝi la fakton, ke mi tiris vian fratinon
el la brakoj de judo kaj de inkvizitoro; ŝi do estas
al mi sufiĉe dankodeva, ŝi volas edziniĝi kun mi.
Majstro Panglos ĉiam diris al mi, ke la homoj
estas egalrajtaj, kaj certe mi edziĝos kun ŝi.

— Pri tio mi mem decidos, fripono ! diris la
      

samun arte)
== ="

79 KANDID

jezulto barono de Thunder-ten-tronckh; kaj sam-
tempe li forte batis lian vizaĝon per la plato de
sia spado.

Iuj Kandid elingigas la sian kaj ĝin alpuŝas ĝis
la manŝirmilo en la ventron de la barona jezuito ;
sed, ĝin eltirante sange makulitan, li ekploris

« Ho ve! Dio mia, li diris, mi mortigis mian eks-

mastron, mian amikon, mian bofraton; mi estas
plej bona homo el la mondo, kaj tamen jen mi
mortigis tri homojn, kaj el tiuj tri estas du pastroj. »
Kakambo, kiu gardostaris ĉe la pordo de l
branĉoŝirmaĵo, alkuras. « Restas al ni vendi kare
nian vivon, diris lia mastro al li; oni sendube estas
enironta en la branĉoŝirmaĵo, ni mortu kun armiloj
ĉemane. » Kakambo, kiu jam spertis aliajn similajn
okazojn, ne perdis sian memregecon ; li prenis la
jezuitan robon per kiu sin vestis la barono, metis
ĝin sur la korpon de Kandid, donis al li la kva-
dratforman ĉapon de la mortinto, kaj igis lin sur-
ĉevaliĝi. Ĉio ĉi tio estis farata dum tre mallonga
tempo. « Ni kuru, mia mastro; ĉiuj kredos, ke vi
estas iu jezuito, kiu iras por komuniki ordonojn ;
kaj ni jam estos transpasintaj la landlimojn, antaŭ
ol oni povos persekuti nin. » Li jam rapidegis,
eldirante tiujn vortojn kaj hispanlingve kriante :

« Lokon, lokon por la respektinda patro kolonelo. »
 

—~———aE NN PAPA IS TD TANTAN TI EEE TOE

ĈAPITRO XVI o

ĈAPITRO XVI

Kio okazis al la du vojaĝantoj kun du junulinoj, du simioj,
kaj kun la sovaĝuloj nomataj Grandoreluloj.

Kandid kaj lia servisto jam estis trans la bar-
iloj, kaj neniu ankoraŭ sciis en la tendaro pri la
morto de l' germana jezuito. La vigle atenta Ka-
kambo estis zorginta pri plenigo de sia kofro je
pano, ĉokolado, ŝinko, fruktoj kaj ioma kvanto da
vino. Rajdante sur siaj andaluziaj ĉevaloj, ili pe-
netris en nekonatan landon, kie ili neniun vojon
eltrovis. Fine bela herbejo tratranĉita de riveretoj
aperis antaŭ ili. Niaj du vojaĝantoj paŝtas siajn
rajdobestojn. Kakambo proponas al sia mastro, ke
ili manĝu kaj li mem ekmanĝas. « Ĉu estas eble,
ke mi manĝu, diris Kandid, ĉe la penso, ke mi
mortigis la filon de lia barona moŝto kaj ke mi
estas kondamnita neniam plu vidi dum mia VIVO
la belan Kunegond? Ĉu utilas, ke mi plidaŭrigu
miajn mizerajn tagojn, ĉar mi devas for de ŝi
pasigaĉi ilin kun konsciencriproĉoj kaj malespero ?
Kaj kion diros la ĵurnalo de Trevu ? (»

 

(1) Aludo pri Raportoj por helpi al la historio de scien-
coj kaj belartoj, kiujn publikigis la jezuitoj de Trevu (france ;
Trevoux) kaj Parizo de 1701 ĝis 1761. — Trad.

|

 
A a
L..——— r.e

sem men mas
—

ik KANDID

Tiel parolante, li tamen manĝis. La suno mal-
leviĝis. La du erarvagantoj aŭdis kelkajn krietojn
kiuj ŝajne estis eligataj de virinoj. lli He sciis, iu
tiuj krioj atestis doloron aŭ ĝojon ; sed a rapidiĝ-
ante stariĝis kun tia maltrankviliĝo kaj tia timo,
kiujn havigas ĉio en nekonata lando. Tiun brukri-
adon faris du junulinoj, tute nudaj, kiuj kvazaŭ
flugetante kuris ĉe la rando de la herbejo, dum du
simioj sekvis ilin, mordante iliajn sidvangojn. Kandid
estis kortuŝata pro kompato : li lernis pafl ĉe la
Bulgaroj, kaj li kapablis traffaligi nukseton en
arbustotufo, ne tuŝante la foliojn. Li prenas sian
dutuban pafilon, pafas, kaj mortigas la du simiojn.
— Dio estu laŭdata, mia kara Kakambo! mi
tiris el granda danĝero tiujn du kompatindajn kreit-
aĵojn; se mi pekis, mortigante unu inkvizitoron
kaj unu jezuiton, tion mi certe repagis, savante la
vivon al du junulinoj. Eble ili estas du nobelaj
fraŭlinoj, kaj tiu aventuro havigos al ni en la lando
grandajn avantaĝojn.
Li estis daŭriganta, sed lia lango kripliĝis, kiam
li vidis tiujn du junulinojn ameme kisi la du simi-
ojn, ploregi ĉe iliaj korpoj kaj plenigi la aeron per
plej doloraj krioj.
— Mi ne antaŭvidis tiom da bonanimeco, diris
fine Kandid al Kakambo, kiu rebatis :
— Nu, vi faris belan ĉefverkon, mia mastro ;
vi mortigis la amatojn de tiuj fraŭlinoj.
— Iliaj amatoj ! ĉu eble ? vi mokas min, Ka-
kambo ; kiel mi povus kredi vin ?

— Mia kara mastro, rebatis Kakambo, vi ĉiam
estas pri Ĉio mirigita ; kial vi juĝas stranga, ke en
kelkaj landoj estas simioj, kiuj akiras favoron de

?. Ar RF

SUNON
 

ĈAPITRO XVI 15

virinoj? Ili estas kvarone homoj, kiel mi estas
kvarone Hispano.

Ho ve, daŭrigis Kandid, mi memoras, esti
aŭdinta majstron Panglos diri, kea similaj alelde entoj
jam okazis, kaj ke el tiuj rive (ias naskiĝis kapro-
viroj, So kmoj, satirusoj ; KL tiajn vidis pluraj alt-
ranguloj ; sed mi konsideris tion kiel fabelojn.

— Nu, vi nun devas esti konvinkita, ke ĝ1 estas
vero, kaj vi vidas kiel kondutas la personoj, kiuj
ne ricevis ian edukadon ; tio ne gravas, sed mi
timas, ke tiuj sinjorinoj preparas por ni ian insidon.

Tiuj solidaj pripensoj instigis Kandid forlasi la
herbejon kaj penetri en arbaron. Tie li vesper-
manĝis kun Kakambo ; kaj ambaŭ, malbeninte la
inkvizitoron el Portugalio, la guberniestron de Bon-
aero kaj la baronon, ekdormis sur musko. Ĉe sia
vekiĝo, ili sentis, ke ili ne povas moviĝi; la kaŭzo
estis, ke dum la nokto la Grandoreluloj, la enland-
anoj, katenis ilin per ŝnuroj el ŝelo de arbo, sekve
de denunco de la du sinjorinoj. Ili estis ĉirkaŭitaj
de kvindeko da Grandoreluloj tute nudaj, armitaj
per sagoj, frapilegoj kaj hakiloj el ŝtono: unuj
boligis akvon en granda kaldrono; aliaj pretigis
AIA kaj ĉiuj kriis: « Ĝi skuds jezuito, ĝi
estas jezuito ! ni estos ven nĝataj, kaj havos. bonan
manĝon ; ni manĝu jezuitaĵon, ni manĝu jezuit-
aĵon! (1) »

— Mi jam diris al vi, mia kara mastro, ekkriis
Kakambo, ke tiuj du junulinoj insidos al ni.

() Tio estas unu el la unuaj fortegaj atakoj de la filo-
zofoj kontraŭ la jezuitoj, kiuj, per siaj denuncoj, malpermes-
igis la publikadon de la Enciklopedio. — Trad.

/
j
l
|
l
3

 
5 pusl ma i
nie mir Vs nmi

E. sm

mige EEE AIN

KI
3
l
r
f
L
»
4
»
w
W
y
le
Ed

 

 

dmo leĝ toi 5 ”

KANDID

A
—
r=

Kandid ekvidante la kaldronegon kaj la rosto-
stangojn, ekkriis : :

— Ni certe estos ĉu rostataj, ĉu boligataj. Ha !
kion dirus majstro Panglos, se li vidus, kiel kon-
dutas primitivuloj ? Ĉio estas bona, konsentite ; sed
mi konfesas, ke estas tre kruele esti perdinta F-inon
Kunegond kaj esti rostota de Grandoreluloj.

Kakambo neniam perdis sian memregon. Li
diris al la malĝojigita Kandid : |

— Ne malesperu ; mi iomete komprenas la ĵar-
gonon de ĉi tiuj popoloj ; mi tuj parolos al ili.

— Ne forgesu, diris Kandid, admone kompren-
igi al ii, ke ili kondutas terure malhumanece,
kuirante homojn, kaj ke tio estas tute nekristana.

« Sinjoroj, diris Kakambo, ĉu do vi hodiaŭ
intencas manĝi unu jĵjezuiton ? nu, bone; nenio
estas pli justa ol tiel trakti siajn malamikojn.
Efektive la natura juro instruas al ni mortigi nian
proksimulon, kaj tiel oni agas sur la tuta tero. Se
ni ne profitas nian rajton ĝin manĝi, estas pro tio
cetere, ke ni havas bonan alian manĝon ; sed vi
ne havas samajn vivrimedojn kiel ni: certe estas
preferinde manĝi siajn malamikojn ol forlasi al
korvoj kaj kornikoj la rezultaĵon sia venko.
Sed, sinjoroj, vi certe ne volus manĝi viajn amik-
ojn.. Vi kredas esti trapikontaj rostostango
jezuiton, kaj estas via defendanto, estas malamiko
de Viaj malamikoj, kiun vi estas rostonta. Rilate
min, eksciu, ke mi naskiĝis cm via Jando ; la sio
esti ippufto 13 AT A] kaj, anstataŭ

3 eL oJuS mortigis jezuiton, surhavas
ties vestojn : jen estas la kaŭzo de via

Ee zaNajI = eraro. Por
ontroli mian i : gi
tron, prenu lian robon, portu ĝin.

 

v' A SO E EON ORD

 
 

ĈAPITRO. XVI l

ĝis la unua barilo de la regno de los padres ;
demandu, ĉu mia mastro ne mortigis jezuito-oĥciron.
Vi bezonos malmulte da tempo ; vi ja povos manĝi
nin poste, se vi eltrovos, ke mi mensogis al vi.
Sed, se mi diris al vi la veron, vi tre certe liber-
igos nin, ĉar vi bone konas la principojn de la
ĝenerala juro, la morojn kaj la leĝojn. »
La Grandoreluloj juĝis tiun parolon tre saĝa ;
ili deputis du eminentulojn por iri diligente inform-
iĝi pri la afero ; la du deputitoj saĝe plenumis sian
komision, kaj baldaŭ revenis, kunportante bonajn
sciigojn. La Grandoreluloj liberigis siajn du kapt-
itojn, faris al ili multe da afabloj, proponis al ili
junulinojn, donis refreŝigojn kaj kondukis ilin ĝis
la limapudoj de siaj ŝtatoj, kun ĝojego kriante :
« Li ne estas jezuito, li ne estas jezuito ! »
Kandid ne laciĝis admiri la motivon de sia
liberiĝo. « Kia popolo! li diris, kiaj homoj ! kiaj.
moroj! Se mi ne havus la feliĉon “esti per mia
spado trapikinta la korpon de la frato de F-ino
Kunegond, mi estus senpardone manĝita. Sed,
ĉion konsiderante, la pura naturo estas bona, ĉar ĉi
tiuj homoj, anstataŭ min manĝi, faris al mi mil ĝen-
tilojn, tuj kiam ili eksciis, ke mi ne estas jezuito. »
a ~= mika pinaki ozan se l ee uo” PNI

~= aaa i a el iii dio tak i a IIN NuD EK 98
). = ——

E.———

;!
si

 

78 KANDID

ĈAPITRO XVII

Pri alveno de Kandid kaj de lia servisto en la landon

Eldorado (') kaj pri tio, kion ili

Kiam ili estis ĉe la limoj. de
Grandoreluloj, Kakambo diris al

la lando de la.
Kandid :

tie Vidis.

— Vi vidas, ke ĉi tiu mondparto ne estas pl

bona ol la alia : kredu al mi, ni r

per la plej mallonga vojo.

— Kiel reiri tien, diris Kandid
Se mi iras en mian landon, la Bulgaroj kaj Abaroj

tie buĉas ĉion ; se mi revenos en
oni bruligos min ; se ni restos en

eiru en Eŭropon

kaj kien iri ?

Portugalion, tie

tiu lando, ni

riskas je ĉiu momento esti stange trapikataj kaj

rostataj. Sed kiel decidi

forlasi

la parton de

l' mondo, kie loĝas F-ino Kunegond ?

— Ni direktu nin al Kajeno, diris Kandid : tie
ni trovos Francojn, kiuj travojaĝas la mondon ; ili
povos helpi al ni. Dio eble kompatos nin. |

Ne estis facile iri al Kajeno :

 

(1) Nomo, kiun la Eŭropanoj en la XV

al iu fantazia lando, kiun oni lokis ĉe la
ita lago Parimo, en la nuna Venezuelo.

?

bone sciis la

l-a jarcento donis
bordoj de iu supoz-
— Trad.

 

ZT C~ TC RK

 
  

 

ĈAPITRO XVII 79

proksimuman direkton ; sed montoj, riveroj, pro-
fundegoj, rabistoj, sovaĝuloj, konsistigis terurajn
malhelpojn. Tliaj ĉevaloj mortis pro laciĝo ; iliaj
provizoj estis konsumitaj ; dum tuta monato Ki sin
nutris per sovaĝaj fruktoj, kaj fine troviĝis apud
malgranda rivero borderita per kokosarboj, kies
fruktoj subtenis iliajn vivon kaj esperojn.

Kakambo, kiu ĉiam donis same bonajn KORPOJN
kiel la maljunulino, diris al Kandid :

— Ni estas elĉerpitaj, ni sufiĉe marŝis ; mi
ekvidas malplenan boaton ĉe la bordo, ni plenigu
ĝin per kokosoj; ni enboatiĝu, ni konfidu nin al
la fluo ; rivero ĉiam kondukas al iu loĝigata loko.
Se ni ne trovos agrablajn aferojn, ni almenaŭ.
trovos novajn aferojn.

— Nu, diris Kandid, ni konfidu nin al la Pro-
videnco.

Illi alnaĝis kelkajn mejlojn inter bordoj jen
flororiĉaj, jen senkreskaj, jen ebenaj, jen krutaj.
La rivero ĉiam plilarĝiĝis; fine ĝi forfluis sub
arkaĵo el teruraj rokoj, kiuj altiĝis ĝis la ĉielo.
La du vojaĝantoj havis la kuraĝon sin fordonadi
al la akvoj sub tiun arkaĵon. La riverego, mallarĝa
en tiu loko, portis ilin kun terurega rapido kaj
bruo. Post dudek kvar horoj ili revidis la lumon ;
sed ilia boato rompiĝis kontraŭ rifoj; ili devis
treniĝi de roko al roko dum tuta mejlo ; fine ili
eltrovis vastegan horizonton, ĉirkaŭitan per nealir-
-eblaj montoj. La lando estis kulturita por la ple-
zuro, kiel por la bezono ; ĉie la utilo estis agrabla.
La vojoj estis kovritaj aŭ pliĝuste ornamitaj per
veturiloj el formo kaj materio brilanta, portantaj
virojn kaj virinojn de aparta beleco, rapide tren=
SO KANDID

ataj de dikaj ruĝaj ŝafoj ('), kiuj superis je rapid-
eco la plej belajn ĉevalojn el Andaluzio, el Tetuan
kaj el Meknes.

« Jen lando, diris Kandid, kiu tamen pli valoras
ol Vestfalio. » Li alteriĝis kun Kakam ibo ĉe la
unua vilaĝo, kiun li renkontis. Kelkaj infanoj el
la vilaĝo, vestitaj per ore beodedo ŝtofoj tute
ŝiritaj, ludis per ĵetdisketoj ĉe la enirejo de el vilaĝo;
niaj du viroj el la alia mondo amuziĝis, rigardante
ilin : iliaj. ĵetdisketoj estis rondaj pecoj, flavaj,
ruĝaj, verdaj, kiuj havis tute apartan brilon. Kaptis
iin la deziro kolekti kelke da ili; ĝi estis oro,
ĝi estis smeraldoj, ĝi estis rubenoj, el kiuj la mal-
plej valora estus la plej granda ornamo de la trono.
de Mogol. « Sendube, diris Kakambo, ĉi tiuj
infanoj estas la filoj de la reĝo de la lando, kiuj
ludas per ĵetdisketoj. » La vilaĝa instruisto ĉe tiu
momento aperis por revenigi ilin en la ler ernejon.
« Jen estas, diris Kandid, la guvernisto de
familio.

La aoto ii iriboj tuj ĉesigis la lu
surtere siajn disketojn kaj ĉion, kio serv
distro. Kandid prenas la disketojn, E al la
guvernisto, kaj prezentas ilin humile, komprenig-
ante al li per gestoj, ke iliaj princaj moŝto oj forgesis
sian oron kaj siajn gemojn. La vilaĝa instruisto,

 xidetante, ĵetis ilin teren, dum momento rigardis

la vizaĝon de Kandid deia multe da su Urprizo, kaj
daŭrigis sian vojon.

forna.
„md dica; kokas ie dronas .
md dip ibo = I
PE p

a reĝa

asante
nori Z; 1lid

;
11
t
d
z

 

' | (1) Sendube Volter aludas al la
Li la vikuno, kaj aliaj FAJ]

alpako, al la lamao, al
l Ameriko. — Trad.
|

kun favruĝaj harof, el Sud-

 
 

 

ĈAPITRO XVII 81

La vojaĝantoj ne preterlasis la okazon preni la
oron, la rubenojn kaj la smeraldojn. « Kie mi
estas ? ekkriis Kandid ; certe la infanoj de la reĝoj
de ĉi tiu lando estas bone edukataj, ĉar oni instruas
al ili malŝati la oron kaj la gemojn. » Kakambo
estis same surprizata kiel Kandid. Ili fine proksim-
iĝas al la unua domo de la vilaĝo ; ĝi estis kons-
truita kiel palaco el Eŭropo. Popolamaso svarmis
ekstere, kaj eĉ pli en la interno; aŭdiĝis agrabla
muziko, kaj tre bonodoris kuiraĵoj. Kakambo prok-
simiĝis al la pordo, kaj aŭdis, ke oni parolas
peruve : ĝi estis lia gepatra lingvo: ĉar Ĉiu ajn
scias, ke Kakambo naskiĝis en Tukuman, en vilaĝo,
kie oni konas nur tiun lingvon. « Mi servos al vi
kiel interpretisto, li diris al Kandid ; ni eniru; ĉi
tio estas gastejo. »

Du kelneroj kaj du kelnerinoj, vestitaj per ora
drapo, kaj kun haroj ligitaj per rubandoj, tuj invitas

ilin sidiĝi ĉe la tablo de la gastiganto. Oni alportis

kvar supojn garnitajn ĉiu per du papagoj, bolitan
kondoron, kiu pezis du cent funtojn, du rostitajn
simiojn treege bongustajn, tri cent kolibrojn sur
unu plado, kaj ses cent similspecajn aliajn bird-
etojn sur alia; bonegajn saŭcaĵojn, delikategajn
kukojn ; ĉio kuŝis sur pladoj el ia speco de diafana
kvarco. La gekelneroj de la gastejo verŝis plurajn
likvorojn el sukerkano. |

La kunmanĝantoj plejparte estis komercistoj aŭ
veturigistoj, ĉiuj treege ĝentilaj, kiuj faris kelkajn
demandojn al Kakambo kun plej singardema dis-
kreto, kaj kiuj respondis liajn laŭ

kontentiga ma-
niero. s

Kiam la manĝado estis finita, Kakambo, same

6

 
82, KANDID

kiel Kandid, opiniis, ke ili malavare pagas sian
parton, ĵetante sur la tablon de la gastiganto du
el tiuj larĝaj oraj pecoj, kiujn ili kolektis ; la ge-
gastigantoj ekridegis, kaj longe tenis al si la
koksojn. Fine ili kvietiĝis : « Sinjoroj, diris la
gastiganto, ni bone vidas, ke vi estas fremduloj ; da
ili ni ne kutimas vidi. Pardonu al ni, se ni ekridis,
kiam vi proponis ŝtonojn el niaj vojoj kiel pagilon.
Vi sendube ne havas enlandan monon, sed tio ne
necesas por tagmanĝi ĉi tie. Ĉiuj gastejoj establitaj

por la oportuno de l' komercado estas pagataj de

la registaro. Ĉi tie vi malbone manĝis, tial ke ĝi
estas malriĉa vilaĝo ; sed ĉie alie vi estos gastigataj
kiel vi meritas esti. » Kakambo klarigis al Kandid
ĉiujn parolojn de la gastiganto, kaj Kandid ilin
aŭskultis kun la sama admiro kaj sama konfuzo,
laŭ kiu lia amiko Kakambo tradukis ilin. « Kiu
do estas tiu lando, ili ambaŭ diris, nenies konata
sur la tero, kaj kie la naturo estas el speco, kiu
tiom malsimilas la nian ? Konjekteble ĝi estas la
lando, kie ĉio bonstatas: ĉar nepre necesas, ke
ekzistu unu el tia speco. Kaj, malgraŭ tio, kion
diris majstro Panglos, mi ofte ekvidis, ke ĉio sufiĉe
malbonstatas en Vestfalio. »

2
aglaj
vo
A

 
 

ĈAPITRO XVIII 83

ĈAPITRO XVIII

Kion ili vidis en la lando Eldorado:

Kakambo konfesis al sia gastiganto sian tutan
scivolemon ; la gastiganto diris al li : « Mi estas
tre nescia, kaj tio al mi ne domaĝas ; sed ni havas
ĉi tie retiriĝintan el la kortego maljunulon, kiu
estas la plej klera el la reĝlando, kaj la plej mal-
kaŝema. » Li tuj kondukas Kakambo ĉe la mal-
junulon. Kandid ludis la rolon nur de duaranga
persono, kaj akompanis sian serviston. Ili eniris
tre simplan domon, ĉar la pordo estis nur el arĝento,
kaj la paneloj estis nur el oro, sed prilaboritaj kun
tiom da bongusto, ke la plej riĉaj paneloj ne superis
ilin. La antaŭĉambro, estas vere, estis inkrustita
nur el rubenoj kaj smeraldoj, sed la ordo laŭ kiu
Ĉio estis aranĝita, bone kompensis tiun tre grandan
simplecon. :

La maljunulo akceptis la du fremdulojn, petante,
ke ili sidiĝu sur sofon, remburitan per plumoj de
kolibroj, kaj antaŭ ilin metis likvorojn en vazoj el
diamanto ; poste li kontentigis ilian scideziron per
Jenaj paroloj :

« Mi havas la aĝon de cent sepdek du Jaroj,
kaj mi eksciis de mia mortinta patro, kiu estis
subkavaliro de la reĝo, pri la mirigaj revolucioj
okazintaj en Peruvio, kiujn li ĉeestis, La reĝlando

