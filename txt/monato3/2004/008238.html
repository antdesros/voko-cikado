<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Aĝo de konsento</title><meta http-equiv="Content-Type" content="text/html; charset=utf-8"/><meta name="description" content="Aĝo de konsento"/><meta name="keywords" content="aĝo de konsento, Hungario, Francio, Habeas Corpus"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Leteroj</h3>    <h2>Aĝo de konsento</h2> <p>Francisko Simonnet (M<span class="mm">ONATO</span> 2003/12, p. 6) estas senbaze ĉagrenita pro mia teksto (M<span class="mm">ONATO</span>, 2003/3, p. 14) pri la hungara egaligo de la aĝo de konsento (al 14 jaroj) ĉe malsamseksaj kaj samseksaj rilatoj. Per la forigo de la diskriminaciaj paragrafoj 199 kaj 200 la hungara leĝaro ja nur atingis, ekzemple, tiun de Francio, kie jam ekde 1982 ne plu ekzistas ĉi tia diskriminacio.</p> <p>Simonnet plene pravas en tio, ke leĝoj ne instigu al seksumado kun junaj neplenaĝuloj: male, la leĝaro ja rigore difinu kaj aparte forte sankciu perforton kontraŭ ili. Tiel faras la franca leĝo (artikoloj 227-25, 26, 27 de la kriminala kodo), kiu i.a. difinas punon de du jaroj da prizono por persono misuzanta sian aŭtoritaton por seksumi, ankaŭ se neperforte, kun homo pli juna ol 18-jara.</p> <p>Konstatinde, la hungara kriminala kodo en sia paragrafo 198 difinas kiel punendajn nur drastajn seks-agojn, dum ĝi devus puni ankaŭ, „proporcie al la danĝero, kiun tiaj agoj prezentas, kondutojn manipulajn, altrudajn aŭ alie malrespektajn al la individuaj rajtoj de la neplenaĝuloj”, kiaj estas ekzemple „ebriigo eĉ milda, pervorta humiligo aŭ psika agreso”. Sed ĝuste ĉi tiuj estis la postuloj de la laborgrupo <i>Habeas Corpus</i>, la sama, kiu kampanjis por la egaligo de la aĝo de konsento.</p> <div style="text-align:right">István E<span class="mm">RTL</span></div> <div style="text-align:right"><i>Belgio</i></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.html">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: decembro 2003</td></tr></table></body></html>