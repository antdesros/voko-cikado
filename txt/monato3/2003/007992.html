<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Persistemo donis plezuron!</title><meta http-equiv="Content-Type" content="text/html; charset=utf-8"/><meta name="description" content="Persistemo donis plezuron!"/><meta name="keywords" content="Navigado, jaĥtkonstruado, Francio, Eŭropo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Hobio</h3>    <h3 class="tem">FRANCIO</h3> <h2>Persistemo donis plezuron!</h2> <p>Paskalo kaj Heleno Ducros [dikró] el la urbo Herbignac [erbinják], nord-okcidenta Francio, komencis jaĥt-konstruadon en 1986. Fakte Paskalo kaj Heleno, kiuj estas esperantistoj, sukcesis ne nur ĝisfine konduki la konstruadon, sed plie: ili mem ellaboris la tutan konstruadon de la jaĥto, kvazaŭ ili estus fakuloj pri tio.</p> <p>Ĉi tie vere temas pri finkonstruado de granda jaĥto. Estas atentinde, ke temas pri jaĥto de Ĵonko-modelo. Efektive! Ĝi estas konstruita laŭ planoj tiel aranĝitaj, por ke oni plej facile navigu en oceanoj kaj relative komforte restadu en ties kajutoj dum marvojaĝoj. La jaĥtnomo estas „Tourne Lune” [turn lin], „lunfloro”.</p> <p>Ĝiaj teknikaj donitaĵoj jenas:</p> <p>Longo: 11,94 metroj<br/> Larĝo: 4,16 metroj<br/> Alto en akvo: 1,10 metroj<br/> Kompleta alto: 12 metroj<br/> Longo de mastoj: 13 kaj 9,80 m<br/> Areo de veloj: 80 m<sup>2</sup><br/> Pezo neta: 11 tunoj<br/> Pezo kun ekipaĵo kaj provianto: 13,5 tunoj</p> <p>La jaĥto estas konstruita el ligno. Ĝia ŝelo, 30 milimetrojn dika, konsistas el kvar tavoloj de tabuloj. La unua tavolo estas najlita kaj gluita al la ĉeftrabaro. La pliaj tri tavoloj estas nur gluitaj unu al la alia. Dum la gluado, kiu celis regule glui ĉiujn tavolojn, oni uzis ĉirkaŭ 700 000 agrafojn. Ĉiujn oni forigis post la sekiĝo de gluaĵo. Minimume 600 kg da gluaĵo kaj 50 kg da farboj necesis entute por la jaĥto.</p> <p>Fine post 16 jaroj da persistemo kaj klopodoj, la jaĥto enakviĝis. Ĉiujn ĝiajn manovrojn lerte planis kaj gvidis Paskalo kaj Heleno. Kun kelkaj geamikoj ili tuj ĝuis kelkminutan navigadon ĉirkaŭ la atlantika jaĥthaveno Arzal, situanta proksime al Herbignac.</p> <p>Kiel kutime por „bapti” jaĥton, oni rompis ĉampan-botelon al ĝia pruo kaj bondeziris „Bonan venton!”</p> <p>Ankaŭ la legantoj de M<span class="mm">ONATO</span> bondeziras al la konstruintoj de la jaĥto „Tourne Lune” agrablajn spertojn kaj plezuron en la estonta navigado.</p> <div style="text-align:right">Jean-Yves S<span class="mm">ANTERRE</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: decembro 2002</td></tr></table></body></html>