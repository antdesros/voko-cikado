<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Muzeo trastrekita</title><meta http-equiv="Content-Type" content="text/html; charset=utf-8"/><meta name="description" content="Muzeo trastrekita"/><meta name="keywords" content="Vieno, arto, muzeo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">AŬSTRIO</h3> <h2>Muzeo trastrekita</h2> <p><i>Albertina</i> en Vieno estas unu el la plej gravaj kaj konataj artkolektoj en la mondo. Tri jarojn, de 1999 ĝis 2002, daŭris renovigoj, kiuj kostis kvin milionojn da eŭroj. Duonon pagis privatuloj, inter ili la fratoj Soravia, posedantoj de granda konstruo-firmao.</p> <p>Se oni nun rigardas Albertinan, okulfrapas stranga trastreko, la <i>Soravia-Wing</i>: flugilforma 53 metrojn longa antaŭtegmento, kiu protektas la enirejon. Ĉu belaspekta aŭ ne, Albertina nun prezentiĝas kiel moderna, facile alirebla (ankaŭ por handikapuloj), aktiva muzeo kaj ekspoziciejo.</p> <p>La klasikismaj pompsalonegoj vastas pli ol 800 kvadratmetrojn, la 120 metrojn longa sinsekvo da historiaj ĉambroj ebligas kulturan promenadon. De ekstere nevidebla estas la subtera stokejo, en kiu atendas por ekspozicioj miloj da artaĵoj, interalie Dürer-kolekto.</p> <div style="text-align:right">Walter K<span class="mm">LAG</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: aprilo 2004</td></tr></table></body></html>