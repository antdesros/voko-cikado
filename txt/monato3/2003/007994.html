<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Datreveno por ridi</title><meta http-equiv="Content-Type" content="text/html; charset=utf-8"/><meta name="description" content="Datreveno por ridi"/><meta name="keywords" content="arto, teatro, Francio"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Arto</h3>    <h3 class="tem">FRANCIO</h3> <h2>Datreveno por ridi</h2> <p>Por festi en 2002 sian 20-jariĝon <i>Mimos</i>, la internacia festivalo de moderna mim-arto en Périgueux (urbo en la sud-okcidenta parto de Francio), aparte atentis al amuzoj. <i>Mimos</i> vagabondis tra la stratoj kaj placoj, elvokante ridojn kaj ridetojn en la centro kaj urborandoj, sed ankaŭ sursceneje, en la kutimaj lokoj.</p> <p>Lige al la ĉeĥa kultura sezono, okazinta en Francio, estis invititaj studentoj de la teatraj universitatoj de Bratislava kaj Brno, kiuj reprezentis la famajn ĉeĥajn kaj slovakajn humurajn tradiciojn, ĉar mim-arto estas la esprimformo, kiu forte enradikiĝis en Ĉeĥio kaj Slovakio. Krome, ĉeestis anglaj, hispanaj, danaj, usonaj, polaj, svisaj, nederlandaj gajaj artistoj (entute el 13 landoj), kiuj amase prezentis siajn spektaklojn. Nokte <i>Mimos</i> vivis eble eĉ pli vigle, ol tage. Ekzemple, furoris la franca spektaklo, kie temis pri biciklista mondo. Ĉeĥaj aktoroj reverkis kaj prezentis <i>Odiseadon</i>.</p> <p>Gajaj kaj ĝojaj homoj petolis kaj kirladis la atmosferon de Périgueux – danke al <i>Mimos</i>. Longan junecon al ĝi!</p> <div style="text-align:right">Brigitte F<span class="mm">AVERIAL</span>/gla</div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: januaro 2003</td></tr></table></body></html>