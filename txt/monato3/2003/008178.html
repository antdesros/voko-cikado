<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Ŝuldo reduktita</title><meta http-equiv="Content-Type" content="text/html; charset=utf-8"/><meta name="description" content="Ŝuldo reduktita"/><meta name="keywords" content="Kongo, IMF, ŝuldo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Ekonomio</h3>    <h3 class="tem">KONGO (D. R.)</h3> <h2>Ŝuldo reduktita</h2> <p>Kiam malaperis prezidanto Mobutu en 1997, la ŝuldoj, kiujn Kongo devis repagi al internaciaj financaj institucioj kaj okcidentaj landoj, atingis preskaŭ 14 miliardojn da usonaj dolaroj. Tiu mono devis esti uzata por la konstruo de la lando, sed dum la regno de Mobutu la lando pli kaj pli degradiĝis.</p> <p>La sekvanta prezidanto, Laurent Desiré [lorá deziré] Kabila, rifuzis repagon de tiuj ŝuldoj. Laŭ li, la mono nur servis por riĉigi la familianojn de Mobutu, ne al la popolo. La 2an de aŭgusto 1998 Kongo estis atakita de la ribeluloj subtenataj de la registaroj de Ruando, Ugando kaj Burundo. Oni ne scias, de kie tiuj landoj malriĉaj akiris armilojn kaj monon por organizi la militon. La 16an de januaro 2001 Kabila estis murdita.</p> <p>La nuna prezidanto, Jozefo Kabila, filo de Laurent Kabila, decidis traktadi kun la kreditoroj. Fine de julio 2003 Internacia Mona Fonduso kaj Monda Banko konsentis redukton de repago de la ŝuldo kaj de la interezoj, kiuj dum la jaroj 2003 ĝis 2026 entute atingos sumon de proksimume dek miliardoj da usonaj dolaroj, en formo de jara redukto de la sumoj pagotaj je 50 ĝis 90 %.</p> <p>Oficialaj pravigoj de tiu rezulto estis, ke Kabila regis la ekonomiajn parametrojn stabiligante la monon kaj ke li traktadis kun la ribeluloj por krei unuigon de la lando. Tamen, en la ĉiutaga vivo de la konganoj, ŝanĝo apenaŭ videblas, kvankam la mono estas preskaŭ stabila dum du jaroj. Kiam Kabila iĝis prezidanto, unu usona dolaro kostis 350 kongajn frankojn kaj nun 430. La konganoj ankoraŭ estas en la mizero kaj suferas pro malsato, malsano, ktp. Aliaj plu ekspluatas la riĉaĵojn de Kongo.</p> <div style="text-align:right">Serge Z<span class="mm">ANDANDU</span> N<span class="mm">TOMONO</span> Z<span class="mm">OLA</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: septembro 2003</td></tr></table></body></html>