<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Parolema popolo</title><meta http-equiv="Content-Type" content="text/html; charset=utf-8"/><meta name="description" content="Parolema popolo"/><meta name="keywords" content="lingvoj, angla, rusa, Baltio"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">BALTIO</h3> <h2>Parolema popolo</h2> <p>Laŭ esploro en Litovio montriĝis, ke ĉ. 40 % de la loĝantaro scias almenaŭ unu lingvon krom la gepatra; ĉ. 25 % scias du kaj ĉ. 6 % tri aŭ pli. El preskaŭ trimiliona loĝantaro scias ĉ. 900 000 homoj nur la gepatran lingvon, dum ĉ. 350 000 nelitovoj – precipe poloj, rusoj kaj belorusoj – scias la litovan.</p> <p>La rusan scias 60 % de la litovoj, la anglan ĉ. 17 %, la polan ĉ. 9 %, la germanan ĉ. 8 % kaj la francan ĉ. 2 %. La junularo pli bone regas anglan kaj germanan lingvojn: ĉiu dua 15-19 jaraĝa junulo parolas la anglan kaj ĉiu kvina la germanan.</p> <p>Kompare kun aliaj baltaj landoj, Latvio kaj Estonio, la rusa lingvo estas plej vaste parolebla en Litovio (en Latvio ĉ. 44 % kaj en Estonio ĉ. 42 % de la loĝantaro ĝin scias). Aliflanke la angla kaj la germana estas plej vaste konataj en Estonio.</p> <div style="text-align:right"><span class="mm">LAST</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: marto 2003</td></tr></table></body></html>