<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Evgeni Georgiev</title><meta http-equiv="Content-Type" content="text/html; charset=utf-8"/><meta name="description" content="Evgeni Georgiev"/><meta name="keywords" content="Monato, Bulgario, Aŭstrio"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Monato sin prezentas</h3>    <h2>Evgeni Georgiev</h2> <h3>(Redaktoro de la rubrikoj „Turismo” kaj „Hobio”, Vieno, Aŭstrio)</h3> <p>Mi estas 48-jara bulgaro, kies vivo ĝis nun pasis en du landoj – Bulgario kaj Aŭstrio. Antaŭ 11 jaroj mi ekloĝis kaj eklaboris en la aŭstra ĉefurbo Vieno. Tie mi fariĝis doktoro pri filozofio (disertacio pri Hugo von Hofmannsthal). Profesie mi estas ĵurnalisto kaj specialisto pri merkatiko.</p> <p>Esperanton mi eklernis kiel 14-jara knabo en mia naskiĝurbo Sofio, Bulgario. Mi aktivis en la landa kaj internacia Esperanto-movado – Bulgara Esperanto-Asocio (1978-1990), TEJO (1978-1982) kaj TEĴA (1983-1995). Mi laboris multajn jarojn kiel redaktoro de la revuo <i>Bulgara Esperantisto</i> (1982-1984, 1987-1992) kaj kiel redaktoro ĉe la Eldonejo de Bulgara Esperanto-Asocio (1984-1987). Krome mi estas kunkompilinto de la bulgara-esperanta poŝvortaro (1992). Kunlaboranto de M<span class="mm">ONATO</span> mi fariĝis en 1991, kaj redaktoro de la rubrikoj „Hobio” kaj „Turismo” respektive en 1992 kaj 1996.</p> <p>Miaj ŝatokupoj estas legado de beletraĵoj, kinoarto, muziko, sporto, vojaĝado.</p>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: februaro 2003</td></tr></table></body></html>