<?xml-stylesheet type="text/xml" href="interrompita.xsl"?>

<!DOCTYPE TEI.2 PUBLIC "-//TEI//DTD TEI Lite XML ver. 1//EN" "teixlite.dtd" 
[

<!-- e-aj literoj -->
<!ENTITY Ccirc "&#x0108;">
<!ENTITY ccirc "&#x0109;">
<!ENTITY Gcirc "&#x011c;">
<!ENTITY gcirc "&#x011d;">
<!ENTITY Hcirc "&#x0124;">
<!ENTITY hcirc "&#x0125;">
<!ENTITY Jcirc "&#x0134;">
<!ENTITY jcirc "&#x0135;">
<!ENTITY Scirc "&#x015c;">
<!ENTITY scirc "&#x015d;">
<!ENTITY Ubreve "&#x016c;">
<!ENTITY ubreve "&#x016d;">

<!-- aliaj literoj -->
<!ENTITY dash "&#x2015;"> 
<!ENTITY elipse "...">
<!ENTITY TRISTELO "* * *">

<!ENTITY leftquot "&#x201e;">
<!ENTITY rightquot "&#x201c;">

]>

<!-- $Id: interrompita.xml,v 1.1 2017/11/26 15:45:53 revo Exp $ -->
<!-- 
  $Log: interrompita.xml,v $
  Revision 1.1  2017/11/26 15:45:53  revo
  La interrompita kanto

-->

<TEI.2>
<teiHeader>

  <fileDesc>
    <titleStmt>
      <title>La Interrompita Kanto</title>
      <author>Eliza Orzeszko</author>
      <respStmt>
        <resp>kun la permeso de l'aŭtorino tradukis</resp>
        <name>Kazimierz Bein (Kabe)</name>
      </respStmt>
      <respStmt>
        <resp>enretigita de</resp>
        <name>Jerzy Wałaszek</name>
      </respStmt>
      <respStmt>
        <resp>iom korektita kaj adaptita al TEI de</resp>
        <name>Wolfram Diestel</name>
      </respStmt>
    </titleStmt>
    <editionStmt>
      <edition>$Id: interrompita.xml,v 1.1 2017/11/26 15:45:53 revo Exp $</edition>
    </editionStmt>
    <extent>150 kB</extent>
    <publicationStmt>
      <publisher>Esperanta Centra Librejo</publisher>
      <pubPlace>Paris</pubPlace>
      <date>1928</date>
    </publicationStmt>
    <sourceDesc>
      <p>Vidu la redaktan noton.</p>
    </sourceDesc>
  </fileDesc>


    <encodingDesc>
      <projectDesc>
	 <p>Tiu ĉi teksto adaptiĝis kadre de projekto
	 realigi redaktilon por Reta Vortaro subtenanta
	 serĉadon je citaĵoj en klasikaj kaj aliaj esperantlingvaj verkoj.
	 Kelkaj verkoj de Zamenhof kaj Kabe ĝis nun ne troviĝas kiel
	 manipulebla kaj facile serĉebla teksto en Interreto.
	 Do jen plia verko.</p>
    </projectDesc>
    <editorialDecl>
      <p>La unuopaj &ccirc;apitroj estas apartigitaj per
      &lt;div type="chapter" id="markilo"&gt;.</p>

      <p>En la originala romano la paroloj estas markitaj ne per
      citiloj, sed per longaj strekoj. Sed paroloj en paroloj kaj
      pensoj estas markitaj per citiloj. Por konservi la diversajn signojn mi
      uzis en la atributo rend la sekvajn kombinojn: '- ', '--', ' -', '""', '""-',
      '"-', '-"', '" ', ' "', '  '. Tiu kun la spacoj okazas, se pensado etendi&gcirc;as
      tra pluraj alineoj.</p>

      <p>Kiel emfazajn elementojn estas uzataj diversloke emph, mentioned, foreign.</p>

      <p>En pluraj lokoj estas piednotoj, kiujn mi signis per &lt;note&gt;.</p>

      <p>Kie mi vidis devion de la eldono kvara, kiu troviĝas en mia posedo mi korektis laŭ
       tiu. Mi ankaŭ lasis la varian uzadon de punto kaj pinto kun sama signifo.</p>
    </editorialDecl>    
  </encodingDesc>

  <profileDesc>
    <langUsage>
      <language id="eo">Esperanto</language>
    </langUsage>
  </profileDesc>
</teiHeader>

<text lang="eo">

 <front rend="index">
    <titlePage>
      <docAuthor>Eliza Orzeszko</docAuthor>
      <docTitle>
        <titlePart type="main">La Interrompita Kanto</titlePart>
        <titlePart type="translator">
          kun la permeso de l'aŭtorino tradukis
	  el la pola lingvo <name>Kabe</name>
        </titlePart>
      </docTitle>
      <docEdition>
        (laŭ) kvara eldono
      </docEdition>
      <docImprint>
         <pubPlace>Paris</pubPlace>,
         <publisher>Esperantista Centra Librejo</publisher>,
         <date>1928</date>
      </docImprint>
    </titlePage>
  </front>

  <body>
  
<div type="chapter" rend="doc" id="i">

  <head>Ĉapitro I</head>
		
		<p>Ĝi estis unu el tiuj dometoj, kiuj ŝajnas rideto de la kamparo, aŭ 
		ĝia eĥo, falinta inter la urbajn stratojn kaj domojn. Malgranda, blanka, 
		kun balkoneto sur du kolonoj, ĝi staris en nezorgata ĝardeno, kiu ĝuste 
		pro la nezorgado ŝajnis verda kaj freŝa densejo. Ĝi tute ne posedis 
		korton; de la strato apartigis ĝin parto de la ĝardeno kaj tabula 
		ĉirkaŭbarilo tiel alta, ke oni povis vidi nek de la strato la dometon, 
		nek de la fenestroj de la dometo la straton. De malproksime &dash; angulo 
		kvieta kaj hela; de proksime &dash; preskaŭ ruino, kies muroj kurbaj de 
		maljuneco, malzorge blankigitaj per kalko, duone kaŝiĝis en la verdaĵo 
		de supren rampanta fazeolo. Krom la fazeolo iom da floroj kreskis antaŭ 
		la balkoneto, sur kiu staris du mallarĝaj kaj malnovaj benkoj.</p>

		<p>La ĉambroj de la dometo estis malgrandaj kaj malaltaj, la plankoj 
		maldelikataj, la kamenoj malgraciaj, el verdaj kaheloj.</p>

		<p>Tra la pordo de la kuirejo enkuris en unu el la ĉambroj Klaro Wygrycz 
		kantante, ĉar ŝi kantis ĉiam, kiam ŝi estis kontenta.</p>

		<p>Ŝi havis perkalan veston kun ruĝaj kaj grizaj strioj, tolan 
		antaŭtukon; ŝiaj manikoj estis falditaj ĝis la kubutoj.</p>

		<p>Per la manoj ĵus lavitaj, ankoraŭ ruĝaj de la malvarma akvo, ŝi 
		rapide demetis la antaŭtukon, kunvolvis ĝin kaj metis en tirkeston de 
		malnova komodo, pensante: <q rend='""'>Mi jam devas ĝin lavi, ĝi estas tre malpura</q> 
		Poste ŝi malfaldis la manikojn kaj metis en sian korbon pecojn de 
		tondita perkalo, tondilojn, fadenojn, fingringon. Ŝi ĉirkaŭrigardis la 
		ĉambron kaj de la bretaro ŝi prenis libron, kiun ŝi ankaŭ metis en la 
		korbon kune kun peceto da pano, alportita el la kuirejo. Tiam ŝi 
		ekkantis valsan melodion: La, la, la! la, la, la! kaj kuris sur la 
		balkonon. Tie ŝi haltis, rigardis la fazeolon kaj la florbedon. La 
		fazeolo jam estis kovrita de ŝeloj, sed tie ĉi kaj tie restis ankoraŭ 
		inter ĝiaj grandegaj folioj kelke da fajre ruĝaj floroj. Klaro deŝiris 
		unu kaj enŝovis ĝin inter siajn nigrajn harojn, kiuj frizi ĝis sur la 
		frunto kaj falis en liberaj bukloj sur la nukon kaj ŝultrojn. La ruĝa 
		floro ŝajnis inter ili malgranda flameto.</p>

		<p>La knabino ne estis perfekte bela, sed ŝi posedis la freŝecon de 
		deknaŭ jaroj kaj la ĉarmon de siaj vivaj movoj, rigardoj kaj ridetoj. Ŝi 
		ridetis ankaŭ nun rigardante la ĝardenon. Ŝi sentis sin gaja, ŝi jam 
		plenumis ĉiujn devojn kaj estis tute libera dum du horoj. La patro estis 
		en la oficejo, la frato en la lernejo, la fratino en la kudrejo; la 
		tagmanĝo, jam tute preta, atendis ilian revenon en la forno.</p>

		<p>Ordiginte la loĝejon kaj kuirinte la tagmanĝon, ŝi estis iom malsata. 
		Tial ŝi prenis en la korbon peceton da pano.</p>

		<p>Ŝi manĝos en la siringa laŭbo &dash; la plej amata loko, en la fino de la 
		ĝardeno, ĉe la krado, kiu ĉirkaŭas la princan parkon.</p>

		<p>Ĉiufoje, kiam ŝi pasigis tie unu horon aŭ du tute sola, nur kun sia 
		laboro kaj kun siaj pensoj, ŝi fariĝis gaja.</p>

		<p>La viva kiel fajrero knabino amis la solecon. La juna kapo havis 
		siajn zorgojn. Kaj nenie ŝi sentis sin tiel sola, nenie ŝi povis pensi 
		tiel senĝene, kiel en la siringa laŭbo. Tie, malantaŭ la malalta krado, 
		estis ombra aleo de maljunaj arboj, kiuj disiĝis kontraŭ la laŭbo, 
		montrante post vasta herbaro malgrandan, sed belan palacon, kun du turoj 
		kaj kun tri vicoj de altaj, mallarĝaj fenestroj. Pro la silento, kiu 
		ĉiam regis ĉirkaŭe, la griza, grandioza palaco ŝajnis io mistera. La 
		fenestroj ĉiam estis fermitaj, la ĝardenon vizitis neniu, krom la 
		ĝardenistoj, kiuj ordigis la vojojn kaj herbarojn. Proksime de la laŭbo 
		estis malgranda pordego, ĉiam fermita. Parko bela kaj zorge konservata, 
		sed sen promenantoj.</p>

		<p>Klaro sciis, ke la posedanto, princo Oskaro, neniam loĝas tie. 
		Cetere, tute ne interesis ŝin, ĉu la palaco havas, aŭ ne havas 
		loĝantojn, sed pro instinkta komprenado de beleco, ŝi ĉiam plezure 
		rigardis la luksan konstruaĵon.</p>

		<p>Nun, sidante sur mallarĝa benko, inter du siringaj arbetoj, ŝi ne 
		rigardis la palacon, ne admiris ĝian belecon. Ŝi diligente kudris. Antaŭ 
		ŝi sur malgranda tablo unupieda staris la korbo kun pecetoj de perkalo 
		kaj kun libro inter ili. Ne venis ankoraŭ la tempo legi kaj admiri. La 
		laboro estis urĝa. Ŝi aĉetis antaŭ nelonge perkalon por ses ĉemizoj por 
		la frateto, kaj la kvara ne estis ankoraŭ finita. Kiam la ses estos 
		pretaj, ŝi komencos rebonigi la tolaĵon de la patro kaj poste ŝi devos 
		kudri veston por si, ĉar la du, kiujn ŝi posedis, estis jam eluzitaj.
		</p>

		<p>Tiom da elspezoj! Eĉ plej malkara vesto kostas multe. La malgranda 
		salajro de la patro devas sufiĉi por ĉio. Ĝis nun ŝi sukcese gardis la 
		egalpezon de la budĝeto, sed la patro ne ĉiam havas ĉion, kion li 
		bezonas pro sia aĝo kaj malsanemo: nutran manĝaĵon, fruktojn&elipse;</p>

		<p>La penso pri la manĝo rememorigis al ŝi la peceton da pano, kiun ŝi 
		havis en la korbo; ŝi demordis iom, metis la panon sur la tablon kaj 
		daŭrigis la kudradon.</p>

		<p>En la sama momento en la aleo, kiu ĉirkaŭis la parkon, iris de la 
		palaco viro alta kaj tre gracia; en hejma sed eleganta vesto, en 
		malgranda felta ĉapelo sur siaj malhele blondaj haroj. La ovalo de lia 
		vizaĝo estis delikata kaj pala, la vangoj glate razitaj; la malgrandaj 
		lipharoj ombris la maldikajn lipojn, iom ironiajn, iom enuajn. Li estis 
		tridekkelkjara, liaj movoj estis junaj, lertaj, iom malzorgetaj.</p>

		<p>Li iris en la komenco kun klinita kapo, sed poste li levis ĝin por 
		rigardi kaj admiri la arbojn de la parko. Ili staris senmovaj, en la 
		kvieta aero kaj en la oro de l'suno. La aŭtuno jam flavigis la foliojn. 
		De l'tempo al tempo la sekaj folioj kun kraketo dispeciĝis sub la piedoj 
		de la iranto, kiu, malrapidigante la paŝojn, direktis la rigardon al la 
		du verdaj muroj de la aleo: de l'pintoj, oraj kaj ruĝaj de l'suno, ĝis 
		la dikaj trunkoj, kovritaj de muskoj, kvazaŭ de verdaj ĉifitaj puntoj.</p>

		<p>Ĉarma anguleto, li pensis, kvankam malgranda kaj en malgranda urbo. 
		Sed eble ĝi estas ĉarma ĝuste tial, ke ĝin plenigas tia silento, kian ne 
		eblas trovi en la grandaj urboj, eĉ en la plimulto da grandaj princaj 
		kamparoj.</p>

		<p>Longe vivi en tia loko povus nur monaĥo, sed mallonga gastado estus 
		agrabla. Tia kvieto trankviligas kaj igas sonĝi. Inter ĉi tiuj arboj oni 
		dezirus vidi idilion. Ĉu nur vidi? Eble ankaŭ ludi rolon en idilio same 
		naiva kiel la fabeloj pri amo de la paŝtistoj, same sekreta kiel la 
		nestoj, kaŝitaj en la verdaĵo.</p>

		<p>Tiaj revoj ne estas tre saĝaj, la loko naskigas ilin, ili malaperos 
		kiel vantaj sonĝoj, lasante malĝojon sur la fundo de la koro dum kelkaj 
		horoj. Cetere, kio estas saĝa en la mondo?</p>

		<p>En la brua vivo de l' homoj oni trovas tiom da saĝo kiom da malsaĝo; 
		tia opinio estas eĉ tro optimista. La procento da saĝo estas tre 
		malgranda; la vero same rilatas la malveron. Montru al mi en la mondo 
		homon &dash; miraklon, kiu ne konas ŝajnigon, kaŝemon, koketecon, flatemon! 
		La viroj estas flatemaj, la virinoj koketaj, oni eĉ povas iafoje trovi 
		ambaŭ bonajn ecojn ĉe unu persono. Amikeco de la viroj, amo de la 
		virinoj estas ŝerco de la naturo, montranta al la homoj idealojn, por ke 
		ili restu dum la tuta vivo infanoj, persekutantaj papiliojn.</p>

		<p>Sed oni ne povas ĉiun trompadi senfine. La sperto, eĉ ne tre longa, 
		konvinkas, ke la kaptita papilio fariĝas baldaŭ abomena kadavreto. Tiam 
		oni eksopiros al kvieta soleco, odoranta idilion &dash; la blagon de la 
		poetoj. Ĉar en la realo la idilia paŝtistino havas grandajn ruĝajn 
		manojn kaj magnetan inklinon al la monujo de sia paŝtisto.</p>

		<p>Tie ĉi, malproksime de la mondo, bone estus legi <foreign lang="fr">Rochefoucauld</foreign>'on. 
		Kia malhela kaj preciza pentro de la malhela vivo! Oni nepre devas veni 
		ĉi tien kun <foreign lang="fr">Rochefoucauld</foreign>
		kaj legi sub la arboj&elipse; Sed ĉu estas tie ĉi 
		benkoj?</p>

		<p>Por vidi, ĉu en la maljuna ombra aleo estas loko, kie li povus sidiĝi 
		kun <foreign lang="fr">Rochefoucauld</foreign>, li levis la kapon kaj ekmiregis.</p>

		<p>Kelke da paŝoj antaŭ li, tuj malantaŭ la krado, knabino en perkala 
		vesto kun ruĝaj kaj grizaj strioj sidis sur mallarĝa benko sub siringa 
		arbeto kaj diligente kudris. Ruĝa floro flamis en ŝiaj nigraj haroj, 
		nigraj bukloj volviĝis sur la klinita nuko kaj sur la kolumo de la 
		korsaĵo. De meza kresko, delikata kaj gracia, kun pala vizaĝo kaj ruĝega 
		buŝo ŝi estis plena de freŝeco kaj ĉarmo.</p>

		<p>La rapideco de ŝia kudrado ne malhelpis ŝin preni de tempo al tempo 
		pecon da pano, kuŝanta sur tableto el du dikaj, fendiĝintaj tabuloj. Ŝi 
		demordis peceton kaj maĉante ĝin reprenis la laboron. La pano estis 
		bruna, la dentoj, kiuj profundiĝis en ĝin, egalaj kaj blankaj, kiel 
		perloj. Du, tri minutojn ŝi kudras, kaj ree la mano kun brilanta 
		fingringo etendiĝas al la peco, pli kaj pli malgranda, sed la laboro 
		progresas. La kunkudrado de du pecoj de perkalo estos baldaŭ finita. 
		Ankoraŭ unu mordo, ankoraŭ kelkaj steboj kaj fine la blankaj dentoj 
		tratranĉas ne la panon, sed la fadenon: la knabino rektiĝas, rigardas la 
		laboraĵon kaj sendube ŝi trovas, ke ĝi estas bona, ke la pano estis 
		bongusta, ke la vetero estas bela, ĉar el ŝia buŝo elflugas gaja valsa 
		melodio.</p>

		<p><q rend="- ">La, la, la! la, la! la, la, la!</q></p>

		<p>La junulo iris antaŭen kelkajn paŝojn de la arboj, tra kies branĉoj 
		li observis la knabinon. La sekaj folioj ekkraketis sub liaj piedoj.</p>

		<p>La knabino sin turnis al la sono, kaj timo larĝigis ŝiajn brilantajn 
		pupilojn. Du, tri jarojn ŝi jam venas ĉi tien, sed neniam ŝi vidis 
		promenanton en la parko. Sed la timo ne daŭris longe.</p>

		<p>La eksteraĵo de la juna homo faris bonan impreson. Li estis ĝentila 
		homo, ĉar kiam liaj okuloj renkontis la rigardon de la knabino, li levis 
		la ĉapelon kaj malkovris belan frunton kun profunda sulko inter la 
		brovoj. Ĉi tiu sulko sur juna frunto estis rimarkinda, same kiel la 
		longforma blanka mano, levanta la ĉapelon.</p>

		<p>Kelke da sekundoj li ŝajnis ŝanceliĝi aŭ konsideri, poste li rapide 
		proksimiĝis al la krado kun la ĉapelo en la mano kaj demandis tre 
		ĝentile:</p>

		<p><q rend="- ">Permesu demandi vin, fraŭlino, kiu loĝas en ĉi tiu bela dometo?</q></p>

		<p>Lia rigardo montris la duonruinon, dronantan en la fazeola verdaĵo.
		</p>

		<p>Klaro, iom konfuziĝinte, respondis:</p>

		<p><q rend="- ">Ni loĝas tie&elipse;</q></p>

		<p>Sed tuj ŝi korektis:</p>

		<p><q rend="- ">Mia patro, Teofilo Wygrycz, mi, mia frato kaj fratino.</q></p>

		<p>La maniero de ŝia parolado montris bone edukitan knabinon, al kiu ne 
		mankas spiritĉeesto.</p>

		<p><q rend="- ">Agrabla loko,</q> rimarkis la juna homo.</p>

		<p><q rend="--">Oh, tre!</q> ŝi jesis kun la okuloj plenaj de ravo; <q rend="- ">tiom da verdaĵo 
		kaj kvieto!</q></p>

		<p><q rend="--">Nesto trankvila,</q> li diris kaj aldonis: <q rend="- ">Kiu plantis antaŭ la 
		domo la belajn kreskaĵojn, kiuj tiel pentrinde ĝin ombras?</q></p>

		<p>Kontenta de la laŭdo, ŝi respondis kun brilantaj okuloj:</p>

		<p><q rend="- ">Ĉu ne belege kreskas en ĉi tiu jaro la fazeolo? Mi plantas ĝin kun 
		mia fratino ĉiun printempon, sed neniam ankoraŭ ĝi estis tiel alta kaj 
		densa&elipse;</q></p>

		<p><q rend="- ">Vere, ĝi estas mirinde alta kaj densa. Sed mi vidas florbedon. Ĉu 
		ankaŭ la florojn vi plantis aŭ semis?</q></p>

		<p><q rend="- ">Iom da levkojo kaj rezedo&elipse; nur malmulte, mi kaj mia fratino ne 
		havas tempon kulturi pli multe.</q></p>

		<p><q rend="- ">La fratino estas pli maljuna?</q></p>

		<p><q rend="- ">Kontraŭe, kvar jarojn pli juna&elipse;</q></p>

		<p><q rend="- ">Ŝi do estas?&elipse;</q></p>

		<p><q rend="- ">Dekkvinjara&elipse;</q></p>

		<p>Ili eksilentis; ŝi ree konfuziĝis, mallevis la vizaĝon al la laboraĵo 
		kaj komencis kudri; li apogis sin al la krado, rigardis ŝin kaj restis. 
		Ŝia konfuzo devenis ĝuste de la maniero, per kiu li ŝin rigardis.</p>

		<p>Li ĵus demetis la ĉapelon, kaj sub la frunto kun profunda sulko liaj 
		bluaj okuloj ŝerce ridetis. La teniĝo, la maniero paroli iom malrapide 
		kaj skandante la silabojn, la rideto de la okuloj de la nekonato tute ne 
		estis neĝentilaj, sed lia memfido kaj aristokrata ŝajno konfuzis la 
		knabinon. Krom tio ŝi sciis, ke juna fraŭlino ne rajtas longe paroli kun 
		nekonataj viroj, sed bruligis ŝin la scivolo: kiu li estas? De kie kaj 
		kiel li aperis en ĉi tiu loko, ordinare senhoma? Ŝi pensis: kiamaniere 
		demandi? &dash; sed ŝi trovis nenian konvenan esprimon. Ŝi do kudris, kaj 
		amaso da pensoj rapidis en ŝia cerbo unu post alia: Eble li foriros? 
		Eble mi devas leviĝi kaj foriri? Ne, tio estus malĝentila; kial forkuri? 
		Mi ja estas en mia propra laŭbo. Li reiru, de kie li venis! Kiu li 
		estas? Li estas beleta&elipse; Lia voĉo estas tre agrabla&elipse;</p>

		<p>Li, post kelkaj silentaj minutoj, reparolis per voĉo vere tre 
		agrabla, mola kiel veluro:</p>

		<p><q rend="- ">Kion vi faras?</q></p>

		<p>Ne levante la kapon kaj okulojn, ŝi respondis:</p>

		<p><q rend="- ">Ĉemizon por mia frato&elipse;</q></p>

		<p>Ŝi ne vidis la rideton de la nekonato.</p>

		<p><q rend="- ">Ĉu via frato estas plenaĝa?</q></p>

		<p><q rend="- ">Oh ne, dek jarojn pli juna ol mi&elipse;</q></p>

		<p><q rend="- ">Vi do estas la plej maljuna?</q></p>

		<p><q rend="- ">Jes.</q></p>

		<p><q rend="- ">Sed mi rimarkis en viaj respondoj mankon&elipse; Vi parolis pri via 
		patro, pri viaj gefratoj&elipse; sed la panjo?</q></p>

		<p>Ŝi silentis momenton kaj respondis mallaŭte:</p>

		<p><q rend="- ">De kvar jaroj ni ne havas plu la patrinon&elipse; ŝi mortis&elipse;</q></p>

		<p><q rend="- ">Kaj vi anstataŭas ŝin&elipse;</q></p>

		<p>Ne levante la kapon, ŝi respondis:</p>

		<p><q rend="- ">Mi penas tion fari&elipse; mi tre deziras&elipse; laŭ eblo&elipse;</q></p>

		<p>La ŝerca rideto malaperis de la buŝo kaj okuloj de la nekonato. Li 
		apogis pli forte la brakon al la krado kaj diris post momento:</p>

		<p><q rend="- ">Mi vidas libron en via korbo&elipse; ĉu vi amas la legadon?</q></p>

		<p><q rend="- ">Jes, mi tre amas legi.</q></p>

		<p><q rend="- ">Kion vi legas?</q></p>

		<p>Li etendis la manon super la krado; post momenta ŝanceliĝo ŝi donis 
		al li la libron.</p>

		<p><q rend="- ">Vere, stranga homo! Li staras kaj tute ne intencas foriri!</q></p>

		<p>Li parolas kun mi kaj&elipse; li ne prezentas sin! Tio ne estas konvena, 
		kvankam aliflanke&elipse; li estas tre ĝentila!</p>

		<p>La libro havis dikan, eluzitan bindaĵon; ĝi kredeble estis legata 
		multfoje kaj de multaj personoj. La nekonato malfermis ĝin, trarigardis 
		la paĝojn kaj haltis ĉe la versoj, apud kiuj li trovis krajonan signon.
		</p>

		<p><q rend="- ">Ĉu vi faris la signon?</q></p>

		<p><q rend="--">Jes,</q> ŝi respondis tute mallaŭte.</p>

		<p><q rend="- ">Ĉu ili tiel plaĉas al vi?&elipse;</q></p>

		<p>Duonlaŭte li komencis legi la versojn:</p>

		<lg type="stanza">
		<l>Tiel vi nin mirakle portos hejman limon! </l>
		<l>Dume transportu mian sopiran animon </l>
		<l>Al la arbar' &dash; montetoj, herbejoj verdantaj, </l>
		<l>Larĝe apud lazura Njemen tiriĝantaj&elipse; </l>
                </lg>
	      	<note>El <q rend='""'>Sinjoro Tadeuŝ</q> de Mickiewicz, traduko de A. Grabowski</note>
		
		<p>Kvankam nur duonlaŭte, li legis tre bone. La knabino estis strange 
		impresita: ŝi neniam aŭdis versojn, legatajn voĉe, kaj nun ili estis 
		legataj per voĉo velura, plena de karesoj kaj iom malĝoja.</p>

		<p>Li interrompis la legadon kaj ekpensis: <q rend="--">Jen mi estas tre 
		malproksime de <foreign lang="fr">Rochefoucauld</foreign>&elipse; en tute alia regiono&elipse;</q> Kaj li daŭrigis:
		</p>

		<lg type="stanza">
		<l>Kiujn la neĝeblanka poligon' ornamas, </l>
		<l>Kie per virga ruĝo timiano flamas, </l>
		<l>Kaj ĉion zonas, kvazaŭ per verda rubando, </l>
		<l>La kampa, kun maldensaj pirarboj, limrando. </l>
                </lg>
	      
		<p>La okuloj de Klaro, ŝi ne sciis kial, pleniĝis de larmoj. Tio okazis 
		ĉiam, kiam ŝi aŭdis muzikon. Ŝi ekhontis kaj iom koleris: li ne nur 
		parolas kun ŝi, sed eĉ legas ŝian libron, kvazaŭ ili jam de longe konus 
		unu la alian! kaj li tute ne diris sian nomon.</p>

		<p>Ŝi kuraĝiĝis kaj, metinte la laboraĵon sur la genuojn, demandis kun 
		serioza, eĉ severa mieno:</p>

		<p><q rend="- ">Ĉu vi loĝas malproksime de ĉi tie?</q></p>

		<p>Ŝi mem rimarkis, ke ŝi demandis pli laŭte, ol ŝi volis, kaj ke ŝi tro 
		sulkigis la brovojn. Sed tio ĉiam okazas tiamaniere: kiam oni devas 
		montri grandan kuraĝon, oni ĉiam troas!</p>

		<p>Li levis la okulojn de la libro kaj respondis:</p>

		<p><q rend="- ">Tre proksime&elipse;</q></p>

		<p>Li legis ankoraŭ du versojn:</p>

		<lg type="stanza">
		<l>Inter tiaj kampoj, apud rivereto </l>
		<l>En betula arbaro, sur eta monteto&elipse; </l>
               </lg>
	      
		<p>Kvazaŭ pripensinte dum la legado, li fermis la libron kaj diris kun 
		saluto:</p>

		<p><q rend="- ">Mi ankoraŭ ne prezentis min al vi. Mi ne supozis, ke nia 
		interparolado daŭros tiel longe. Sed nun mi sentas, ke mi deziros ripeti 
		ĝin&elipse;</q></p>

		<p>Momenton li konsideris, mallevinte la okulojn, poste li diris:</p>

		<p><q rend="- ">Mi estas Julio Przyjemski, mi loĝas en ĉi tiu granda domo.</q></p>

		<p>Li montris la princan parkon. La knabino gajiĝis: la reguloj de la 
		konveneco estis plenumitaj, sed la sciigo iom mirigis ŝin.</p>

		<p><q rend="- ">Mi pensis, ke en la palaco neniu loĝas&elipse;</q></p>

		<p><q rend="- ">Ĝis nun, ekster la servistoj, neniu loĝis en ĝi, sed hieraŭ venis 
		ĝia posedanto por pasigi ĉi tie iom da tempo.</q></p>

		<p><q rend="- ">La princo?</q> ŝi ekkriis.</p>

		<p><q rend="- ">Jes; la princo, kiu pro monaj aferoj restos ĉi tie &dash;</q></p>

		<p>Ŝi meditis momenton kaj demandis:</p>

		<p><q rend="- ">Kaj vi venis kun la princo?</q></p>

		<p><q rend="--">Jes,</q> li respondis <q rend="- ">mi venis kun princo Oskaro.</q></p>

		<p><q rend="- ">Vi gastas, verŝajne, ĉe la princo?</q></p>

		<p><q rend="- ">Tute ne, fraŭlino. Mi loĝas ĉe la princo, mia akompanas lin ĉie kaj 
		ĉiam&elipse;</q></p>

		<p>Post momenta medito li aldonis:</p>

		<p><q rend="- ">Mi estas kunulo kaj plej intima amiko de la princo.</q></p>

		<p>Ŝi ekpensis: kredeble li estas sekretario aŭ rajtigito de la princo! 
		Ŝi sciis, ke grandaj sinjoroj havas sekretariojn kaj rajtigitojn. 
		Cetere, kion ŝi povis scii pri la oficistoj de la princaj kortegoj! Ili 
		sendube estas multaj kaj diversaj. Sed ŝi estis kontenta, ke la juna 
		homo, kun kiu ŝi ĵus koniĝis, ne estis gasto de la princo. Ŝi ne sciis 
		kial, sed ŝi estis tre kontenta, eksciinte pri tio.</p>

		<p><q rend="--">Ĉu la princo estas juna?</q> ŝi demandis.</p>

		<p>Przyjemski momenton ŝanceliĝis kaj poste respondis kun rideto, kiu 
		ŝajnis stranga al ŝi:</p>

		<p><q rend="- ">Jes kaj ne; li vivis ne longe, sed li travivis multon&elipse;</q></p>

		<p>Ŝi jese balancis la kapon.</p>

		<p><q rend="- ">Ho jes! Mi imagas, kiom da feliĉo kaj plezuro enhavis lia sorto!
		</q></p>

		<p><q rend="- ">Ĉu vi tiel opinias?</q></p>

		<p><q rend="- ">Kompreneble. Mia Dio! Tiel riĉa, li povas ĉiam fari, kion li volas!
		</q></p>

		<p>Li turnis distrite per siaj maldikaj fingroj la paĝojn de la libro 
		kaj respondis:</p>

		<p><q rend="- ">Sed malfeliĉe por li&elipse; multaj aferoj ĉesis al li plaĉi.</q></p>

		<p><q rend="--">Sendube,</q> ŝi respondis post momento&elipse; multaj aferoj, kiuj ŝajnis 
		en la komenco aŭ de malproksime bonaj, estas efektive tute aliaj&elipse;</p>

		<p><q rend="--">Vi jam tion komprenas?</q> li demandis iom mire.</p>

		<p>Ŝi respondis kun gaja rideto:</p>

		<p><q rend="- ">Mi vivis ne longe, sed mi travivis multon&elipse;</q></p>

		<p><q rend="--">Ekzemple?</q> li demandis ŝerce.</p>

		<p><q rend="- ">Pli ol unu fojon mi tre deziris ion, mi revis ĝin, kaj poste mi 
		konvinkiĝis, ke ĝi ne indis revojn kaj dezirojn&elipse;</q></p>

		<p><q rend="--">Ekzemple?</q> li ripetis.</p>

		<p><q rend="- ">Ekzemple, mi deziris havi amikinon, sed intiman, koran, kun kiu mi 
		povus vivi komunan vivon.</q></p>

		<p><q rend="--">Kion signifas: vivi komunan vivon?</q></p>

		<p><q rend="- ">Tio signifas: havi ĉion komunan. Havi komunajn pensojn pri ĉio, 
		helpi unu la alian, havi la samajn ĝojojn kaj ĉagrenojn&elipse;</q></p>

		<p><q rend="- ">Bela programo! Ĉu vi efektivigis ĝin?</q></p>

		<p>Ŝi mallevis la okulojn.</p>

		<p><q rend="- ">Mi neniam sukcesis. Jam du fojojn mi estis certa, ke mi havas tian 
		amikinon kaj mi estis ekstreme feliĉa, kaj poste&elipse;</q></p>

		<p><q rend="- ">Ĉu vi permesas al mi fini anstataŭ vi?&elipse; Poste vi konvinkiĝis, ke 
		unue: la amikinoj estis multe malpli saĝaj ol vi, oni do ne povis havi 
		komunajn pensojn; due: ke ili ne amis vin sincere&elipse; Ĉu jes?</q></p>

		<p>Ne ĉesante kudri, ŝi jese balancis la kapon.</p>

		<p><q rend="- ">Mi ne scias, ĉu la amikinoj estis malpli saĝaj ol mi, sed mi estas 
		certa, ke ili ne amis min sincere.</q></p>

		<p>Li daŭrigis malrapide:</p>

		<p><q rend="- ">Ili kalumniis vin, insidis kontraŭ vi&elipse; pro bagatelo sentis sin 
		ofenditaj, kaj ili mem senĉese vin ofendis&elipse;</q></p>

		<p>Ŝi ekstreme ekmiris kaj levis la kapon:</p>

		<p><q rend="- ">De kie vi tion scias?</q></p>

		<p>Li ekridis.</p>

		<p><q rend="- ">La princo travivis la samon, sed laŭ pli vasta skalo. En la komenco 
		li estis ekstreme sentema kaj naiva, li kredis la amikecon, amon, 
		feliĉon&elipse; <foreign lang="fr">un tas des choses</foreign> de tia speco; sed poste li rimarkis, ke unuj 
		enuigas lin, ke li enuigas la aliajn; ke sur la fundo de ĉiu koro kuŝas 
		egoismo, ke ĉiu amikeco kaŝas en si perfidon&elipse; Jen kial li estas 
		samtempe juna kaj maljuna&elipse;</q></p>

		<p>Ŝi aŭskultis lin atente kaj poste flustris kun kompato:</p>

		<p><q rend="- ">Malfeliĉa! Tiel riĉa kaj tiel mizera!</q></p>

		<p>Przyjemski ekmeditis. Apogante sin al la krado, li mallevis la 
		rigardon; la sulko inter liaj brovoj profundiĝis, la vizaĝo ŝajnis laca 
		kaj dolora. Ŝi momenton rigardis lin, kaj poste kun viva ekbrilo en la 
		okuloj ekkriis:</p>

		<p><q rend="- ">Tamen ekzistas aferoj ĉiam bonaj, belaj kaj agrablaj, kaj la 
		princo, kvankam li tiom travivis, devas esti tre feliĉa&elipse;</q></p>

		<p>Levante la palpebrojn, li demandis.</p>

		<p><q rend="- ">Kiuj aferoj?</q></p>

		<p>Per rapida gesto ŝi montris la ĝardenon malantaŭ la krado.</p>

		<p><q rend="- ">Ekzemple, tia ĝardeno! Ho Dio, kiom da fojoj sidante ĉi tie mi 
		pensis pri la feliĉo povi ĉiam, kiam oni tion deziras, promeni kaj sidi 
		sub tiaj arboj, rigardi la belajn florojn, loĝi en domo de tiel bela 
		arĥitekturo&elipse; Mi estas jam feliĉa, kiam mi sidas ĉi tie kaj nur rigardas 
		la silueton de ĉi tiu palaco kun linioj tiel harmoniaj kaj elegantaj, la 
		arbojn, la herbaron&elipse; En aprilo tiom da violoj ornamas la herbaron, ke 
		la verdaĵo malaperas sub ili, ĉio estas violkolora, kaj la bonodoro 
		atingas eĉ nian dometon&elipse;</q></p>

		<p><q rend="- ">Vi estas tre sentema al beleco&elipse;</q></p>

		<p>Kun vivaj gestoj ŝi komencis gaje rakonti:</p>

		<p><q rend="- ">Kiel mi laboris kaj penis antaŭ ol ni povis ekloĝi en ĉi tiu 
		dometo!&elipse; Mi ekvidis ĝin okaze. Mi iris sur la strato, la pordego de la 
		ĉirkaŭbaro estis malfermita kaj apud ĝi oni vendis fruktojn. Mi eliris 
		por aĉeti kelke da ili por mia patro kaj mi ekvidis la ĉarman dometon en 
		la ĝardeneto, tuj apud alia, pli vasta kaj pli bela ĝardeno. Mi varmege 
		ekdeziris posedi la dometon, por ke la patro kun la infanoj loĝu en la 
		verdaĵo, en tiel agrabla kvieto&elipse; kaj mi kun ili&elipse; Malfacila estis la 
		afero. Mi devis trovi la posedanton; persone paroli kun li; li estas 
		riĉa homo, loĝas en la centro de la urbo, en grandega domo. Mi estis tie 
		kelke da fojoj, antaŭ ol li konsentis trakti kun mi la aferon. La prezo 
		estis tro alta por ni, ni devis prokrasti la aĉeton, la transloĝiĝo 
		kostis multe&elipse; unuvorte, mil da malfacilaĵoj kaj malhelpoj. Mi venkis 
		ĉion, kaj dank' al Dio ni loĝas ĉi tie&elipse; Jam de tri jaroj&elipse;</q></p>

		<p><q rend="- ">Vi do estis deksesjara, kiam vi plenumis ĉi tiujn heroaĵojn?</q></p>

		<p>Ŝi ekridis.</p>

		<p><q rend="- ">Heroaĵo certe ĝi ne estas, sed forta decidemo estis necesa. Mi 
		estas certa, ke la sanon de mia patro subtenos nur la ĉi tiea pura aero 
		kaj kvieto. Se ni restus en nia antaŭa loĝejo, en malpura kaj brua 
		kvartalo, kiu povas scii, kio okazus! Kaj ĉi tie la stato de mia patro 
		almenaŭ ne plimalboniĝas kaj ni ĉiuj fartas bone.</q></p>

		<p><q rend="--">Bone!</q> ripetis Przyjemski, <q rend='- '>vi do estas tute feliĉa, de kiam vi 
		loĝas ĉi tie?</q></p>

		<p>Daŭrigante la kudradon, ŝi malĝoje ekskuis la kapon.</p>

		<p><q rend="- ">Tute? Ne, ĉar la farto de la patro kaj la estonteco de la infanoj 
		maltrankviligas min&elipse;</q></p>

		<p><q rend="- ">Kaj la via?</q></p>

		<p>Ŝi levis al li siajn okulojn, plenajn de mirego:</p>

		<p><q rend="- ">Mia estonteco? Kio povas okazi? Mi jam estas plenaĝa kaj sendependa&elipse;</q></p>

		<p><q rend="- ">Vi estas pli feliĉa ol la princo&elipse;</q></p>

		<p><q rend="- ">Kial?</q></p>

		<p><q rend="- ">Ĉar seniluzia, multfoje vundita estas lia koro, sencelaj la horoj 
		kaj tagoj&elipse;</q></p>

		<p><q rend="--">Kompatinda!</q> ŝi flustris kaj post momento ekparolis vive:</p>

		<p><q rend="- ">Tamen ŝajnas al mi, ke la princo povus esti feliĉa, se li nur 
		volus, aŭ scius kion fari. Eble mi estas tro memfida, sed se mi estus 
		li, mi scius direkti mian koron kaj vivon.</q></p>

		<p><q rend="- ">Kion vi farus?</q></p>

		<p><q rend="- ">Mi suprenirus en ĉi tiun turon&elipse; Kaj mi rigardus atente la tutan 
		urbon. Mi vidus ĉiujn, kiuj suferas aŭ bezonas ion kaj&elipse;</q></p>

		<p>Ŝi haltis kaj neatendate demandis:</p>

		<p><q rend="- ">Ĉu vi iam vidis medaleton de Pariza Dipatrino?</q></p>

		<p><q rend="- ">Ŝajnas al mi&elipse; eble&elipse; mi ne memoras bone&elipse;</q></p>

		<p><q rend="- ">Sankta Virgulino staras, kaj el ambaŭ ŝiaj manoj fluas amase 
		radioj, kiuj konsolas, lumigas kaj defendas kontraŭ la malbono&elipse; se mi 
		estus princo, mi surirus la turon kaj etendinte la brakojn mi verŝus 
		riverojn da radioj&elipse; Ho Dio, kiel feliĉa mi estus!&elipse;</q></p>

		<p>La vortojn ŝi akompanis per gestoj: ŝi montris la pinton de la turo, 
		poste ŝi mallevis la brakojn kaj skuis ilin, kvazaŭ ŝutante ion teren.
		</p>

		<p>Przyjemski aŭskultis; liaj okuloj sub la profunda sulko fariĝis 
		dolĉaj kaj brilaj.</p>

		<p><q rend="--">Bele, tre bele!</q> li flustris al si mem.</p>

		<p>Sed tuj, kun ironia nuanco li ekparolis:</p>

		<p><q rend="- ">Sankta kredo al la savanta efiko de la filantropio! Mi ĝin ne 
		deprenos. Oni devas nenion aldoni al vi&elipse; nenion depreni&elipse; Mi ne scias&elipse; 
		pri la princo, sed mi mem&elipse;</q></p>

		<p>Iom levante la ĉapelon, kiun li ĵus remetis sur la kapon, li aldonis:
		</p>

		<p><q rend="- ">Mi estas feliĉa, ke la sorto permesis al mi koniĝi kun vi&elipse;</q></p>

		<p>Karmina ruĝo kovris la vizaĝon de Klaro. Ŝi komencis rapide, rapide 
		meti la laboraĵon en la korbon.</p>

		<p><q rend="- ">Jam estas tempo reveni hejmen&elipse;</q></p>

		<p><q rend="--">Jam?</q> li demandis bedaŭre.</p>

		<p>Li ekrigardis ŝian libron:</p>

		<p><q rend="- ">Ĉu vi afable konsentos prunti al mi ĉi tiun libron ĝis morgaŭ!</q></p>

		<p><q rend="--">Tre volonte, kun plezuro,</q> ŝi respondis ĝentile.</p>

		<p><q rend="- ">Mi redonos ĝin al vi morgaŭ&elipse; Kiam vi en la sama horo venos en la 
		laŭbon. Ĉu vi konsentas?</q></p>

		<p><q rend="--">Jes, sinjoro &dash; ŝi respondis senŝanceliĝe,</q> mi venas ĉi tien 
		ĉiutage, se la vetero estas bela&elipse;</p>

		<p><q rend="- ">Ĝi estu bela morgaŭ!&elipse;</q></p>

		<p>Infana voĉo eksonis de la domo:</p>

		<p><q rend="- ">Klaro, Klaro!</q></p>

		<p>Sur la balkono aperis knabeto dekjara en gimnazia vesto kaj svingante 
		la manojn al la laŭbo, vokis kaj kriis:</p>

		<p><q rend="- ">Klaro, Klaro! Jen mi revenis! La patro ankaŭ venas, Franjo tuj 
		alkuros el la kudrejo. Venu rapide kaj donu la tagmanĝon! Mi mortas de 
		malsato!&elipse;</q></p>

		<p><q rend="--">Mi venas, mi venas!</q> ekkriis Klaro kaj salutinte la novan konaton 
		estis forkuronta, kiam li haltigis ŝin per la vortoj:</p>

		<p><q rend="- ">Vian manon, mi petas, por adiaŭo&elipse;</q></p>

		<p>Ne ŝanceliĝante, kun ĝentila saluto ŝi etendis la manon; nur kiam ĉi 
		tiu mano gracia, sed iom malglata, troviĝis en la blanka mola mano, kiu 
		delikate sed longe premis ĝin, karmina ruĝo kovris ŝian tutan vizaĝon, 
		de la nigraj bukloj sur la frunto, ĝis la kolumo de la korsaĵo.</p>

	      </div>
  
<div type="chapter" rend="doc" id="ii">

  <head>Ĉapitro II</head>
		

		<p>Longe antaŭ la tagmezo, Julio Przyjemski, sidante sur benko en la parko 
		kun la libro en la mano, rigardis ofte la dometon, staranta en la 
		fazeola verdaĵo meze de la najbara ĝardeno. La malalta krado kaj la 
		disiĝo de la arbaj branĉoj permesis vidi klare ĉion, kio okazas ĉirkaŭ 
		la dometo.</p>

		<p>Unue li ekvidis viron altan, maldikan, kun griziĝantaj haroj, kiu 
		iris sur la balkonon, en eluzita palto, en ĉapo kun steleto, kun 
		malgranda paperujo sub la brako. Post li kuris Klaro kaj, metinte ambaŭ 
		manojn sur liajn ŝultrojn, parolis kun li, proksimigis sian frunton por 
		kiso kaj revenis internen. La maldika, griza viro ekiris malrapide al la 
		pordeto de la ĉirkaŭbaro. Li ankoraŭ ne trairis la duonon de la vojo, 
		kiam haltigis lin laŭta vokado el la domo:</p>

		<p><q rend="- ">Paĉjo, paĉjo!</q></p>

		<p>Knabineto en mallonga vesto, en blua tuko sur la kapo, alkroĉiĝis al 
		lia brako kaj kune ili eliris el la ĝardeno. Przyjemski ridetis.</p>

		<p><q rend="- ">La paĉjo iras en la oficejon, la fratineto en la kudrejon&elipse; 
		Benedikto estas lertulo!&elipse; Hieraŭ mi diris al li: <q rend='""'>Eksciu!</q> &dash; kaj hodiaŭ 
		matene li jam sciis ĉion. Tridek rubloj monate&elipse; ĝi estas mizero. 
		Kompreneble. La idilioj ja ekzistas por malsataj poemamantoj. Ŝi manĝas 
		nigran panon kaj&elipse; portas poemojn en la korbo.</q></p>

		<p>Li rigardis la libron, kiun li havis en la mano. Ĝi ne estis La 
		<foreign lang="fr">Rochefoucauld</foreign>, sed la malnova libro en eluzita bindaĵo, kiun li pruntis 
		hieraŭ de Klaro. Jen ree kelkaj versoj signitaj per krajono. Ni legu:
		</p>

		<lg type="stanza">
		<l>Malmultaj nubetoj sur ĉielo grandioza, </l>
		<l>Blua supre alte, okcidente roza&elipse; </l>
                </lg>
		
		<p>Li medite levis la okulojn.</p>

		<p><q rend="- ">Antaŭ multaj, multaj jaroj mi legis ĉi tion, mi estis tiam ankoraŭ 
		infano. Bela poemo! Precipe ĉi tie, sub ĉi tiuj arboj ĝi estas tre 
		konforma legaĵo&elipse; Mi ne redonos al ŝi la libron hodiaŭ kaj mi tralegos 
		ĝin de la komenco ĝis la fino&elipse; Mi tre volus scii, kion ŝi faras en ĉi 
		tiu momento, malantaŭ la fazeola verdaĵo?</q></p>

		<p>Li tuj tion eksciis. Klaro aperis sur la balkoneto, portante ion 
		pezan en la disetenditaj manoj. Przyjemski kliniĝis antaŭen por pli bone 
		vidi kaj konstatis, ke la juna knabino, kun la manikoj falditaj ĝis la 
		kubutoj, portis kuveton plenan de malpura akvo, kiun ŝi elverŝis 
		malproksime de la domo, malantaŭ la branĉoriĉa pomarbo kaj ribaj 
		arbetoj. Kiam ŝi reiris kun malplena kuveto, li rimarkis, ke ŝia vesto 
		estis kovrita per tola antaŭtuko.</p>

		<p><q rend="- ">Nedubeble ŝi lavas la tolaĵon, ŝi ja portas la kuveton. Ŝi, tiel 
		delikata kaj inteligenta&elipse; Kiel ŝi parolis hieraŭ pri Sankta Virgulino&elipse; 
		tre bele&elipse; tre bele!</q></p>

		<p>Li legis, meditis, foriris, revenis, foriris por kelkaj horoj kaj 
		post tagmezo li ree estis en la parko preskaŭ en la sama horo, en kiu li 
		hieraŭ renkontis Klaron.</p>

		<p>Li sidiĝis sur la benko kun la sama libro en la malnova bindaĵo kaj 
		ĉiumomente levis la okulojn, rigardante la najbaran ĝardenon. Fine li 
		kliniĝis rapide antaŭen por pli bone vidi tra la branĉoj.</p>

		<p>Du personoj venis sur la balkonon. Unu estis maljunulino en nigra 
		vesto, kun nigra tuko sur la tute grizaj haroj; la alia, Klaro, en vesto 
		kiel por iri en la urbon, en malhela manteleto kaj pajla ĉapelo, 
		ornamita per rubando. Ili malsupreniris de la balkono, rapide trairis la 
		ĝardenon kaj malaperis malantaŭ la ĉirkaŭbaro.</p>

		<p><q rend="--">Basta!</q> diris Przyjemski kun rideto, <q rend="- ">ŝi foriris kaj ne venos plu 
		ĉi tien. Mi fortimigis la birdeton. Domaĝe estas, ĉar ŝi estas ĉarma!&elipse;</q></p>

		<p>Li fermis nerve la libron kaj iris al la palaco; la sulko 
		pliprofundiĝis sur lia frunto.</p>

		<p>Klaro de la frua mateno meditis: ĉu iri, aŭ ne iri? Preparante la 
		matenmanĝon por la patro kaj infanoj, reordigante la loĝejon, kuirante 
		la tagmanĝon, lavante sian antaŭtukon, ĉiumomente ŝi demandis sin: ĉu 
		iri, aŭ ne iri en la siringan laŭbon, kie sinjoro Przyjemski tuj aperos 
		trans la krado. Ŝi ne povis labori kiel ordinare, ĉar ĉiumomente ŝi 
		pensis pri la hieraŭa renkonto.</p>

		<p>Stranga okazo! Renkonti homon fremdan, tiel longe paroli kun li, eĉ 
		prunti al li libron! Mi neniam aŭdis iun tiel belege legantan. Kiel ĉarma 
		li estas! Stranga estas la sulko sur lia frunto, tiel profunda, kaj sub 
		ĝi la okuloj tiel bluaj, tiel bluaj, jen maltimaj kaj ridantaj, jen 
		malĝojaj! Kiel ĉarma li estas! Unufoje li tiamaniere ekrigardis min, ke 
		mi estis forkuronta&elipse; Mi sentis min kvazaŭ ofendita de li, sed poste li 
		komencis rakonti pri la princo tiel interesajn aferojn&elipse; Kiel ĉarma li 
		estas. Kiel li diris: <q rend='""'>Oni devas nenion aldoni al vi, nenion depreni!</q> 
		Kiel ĉarma li estas.</p>

		<p>La flamo de la fajrujo kovris ŝian vizaĝon per varmega purpuro; ŝi 
		ofte stariĝis antaŭ la malfermita fenestro, tra kiu la vento karesis 
		ŝiajn vangojn. Ju pli proksima estis la tempo, kiam ŝi ordinare iris en 
		la laŭbon, des pli granda iĝis ŝia maltrankvileco. Fininte ĉion, ŝi 
		demetis la antaŭtukon, prenis el la ŝranko la korbon kun la laboraĵo kaj 
		demandis sin lastfoje: ĉu iri, aŭ ne iri?</p>

		<p>Rigardinte la korbon, ŝi rememoris la pruntedonitan libron.</p>

		<p>Ĉu ŝi ne devas iri por repreni la libron? Kompreneble; kion alie 
		farus la nova najbaro? Li devus resendi ĝin, tio estus embarasa por li.</p>

		<p>Ŝi do iros.</p>

		<p>La laŭbo apartenas al ŝi, ŝi havas la rajton sidadi tie, kaj la 
		sinjoro povas veni, aŭ ne veni, &dash; tio estas por ŝi indiferenta!</p>

		<p>Kiel ĉarma li estas! Se ŝi ree parolus iom kun li, kial tio estus ne 
		konvena?</p>

		<p>La decido tiel ĝojigis ŝin; ke kurante al la pordo, ŝi kantis:</p>

		<p><q rend="- ">La, la, la! la, la, la!</q></p>

		<p>Sed antaŭ ol ŝi venis al la pordo, en ĝi aperis maljunulino, dikkorpa 
		kaj peza, en nigra vesto. Ŝia vizaĝo estis rondforma kaj ankoraŭ freŝa, 
		ŝiaj arĝentaj haroj estis kovritaj per nigra lana tuko.</p>

		<p>Klaro ĝoje kisis ŝian manon en lana duonganto.</p>

		<p><q rend="--">Sidiĝu, kara sinjorino&elipse;</q> ŝi invitis.</p>

		<p><q rend="--">Mi ne havas tempon</q> respondis la maljunulino malfacile spiregante, 
		dum ŝi pene tiris ion el sia poŝo. Fine aperis el ĝi du ruĝaj pomoj kaj 
		manpleno da bombonoj.</p>

		<p><q rend="--">La pomoj por la paĉjo, la bombonoj por la infanoj,</q> ŝi diris, 
		metante sur la tablon la alportitajn donacojn.</p>

		<p>Ŝiaj grandaj bluaj okuloj ridis sub la grizaj brovoj kaj bonkora 
		rideto ornamis ŝiajn dikajn lipojn. Klaro ree kisis ŝian manon.</p>

		<p><q rend="- ">Kial vi ne volas sidiĝi?</q></p>

		<p><q rend="- ">Mi rapidas, mi venis peti, ke vi iru kun mi. Vi estas nun libera 
		kaj povas akompani min en la butikojn. Mi devas aĉeti novajn ŝuojn; 
		rigardu la miajn&elipse;</q></p>

		<p>Ŝi iom levis la nigran jupon kaj montris al Klaro grandan, platan 
		piedon, en blanka ŝtrumpo kaj eluzita ŝuo.</p>

		<p><q rend="- ">Sen vi mi ne aĉetos. Oni trompos min, vendos Dio scias kian 
		sentaŭgaĵon, mi vane elspezos mian monon. Mi bezonas ankaŭ garnaĵon por 
		miaj kufoj, ili jam estas tute ĉifitaj. Sen vi mi nenion aĉetos. Vian 
		mantelon, rapide, kaj ni iru!</q></p>

		<p>Klaro aŭskultis ŝin, mallevinte la kapon. Ŝi tre malĝojiĝis, sed tuj 
		ŝi levis la okulojn kaj diris:</p>

		<p><q rend="- ">Bone, mi iras, mi prenos nur mian mantelon kaj ĉapelon.</q></p>

		<p>Post momento ili forlasis la loĝejon. Klaro ŝlosis la pordon kaj 
		metis la ŝlosilon en la poŝon de sia vesto. La patro havis ankaŭ 
		ŝlosilon. Kiam ili iris tra la ĝardeno, la maljunulino diris:</p>

		<p><q rend="- ">Ni ŝanĝos la monon en la magazenoj kaj mi donos al vi por la 
		lernejpago de Staĉjo. Oni jam devas pagi?</q></p>

		<p><q rend="--">Mi dankas vin, sinjorino</q> flustris Klaro. <q rend="- ">Sen via helpo, ĉu ni 
		povus eduki Staĉjon en la gimnazio?&elipse;</q></p>

		<p><q rend="- ">Ne parolu pri tio. Oni devas helpi unu la alian. Ĉu vi ornamos 
		miajn kufojn per la nova garnaĵo, diru?</q></p>

		<p><q rend="- ">Kun plej granda plezuro!</q></p>

		<p>Ĉe la pordo de la ĉirkaŭbaro Klaro rigardis malantaŭen al la siringa 
		laŭbo, apogita al la altaj branĉoriĉaj arboj.</p>

		<p><q rend="--">Adiaŭ!</q> ŝi pensis kaj subite sentis sin tre malfeliĉa.</p>

		<p>Aĉetinte ĉion necesan por la maljuna amikino kaj bonfarantino, Klaro 
		rapidis hejmen. En la pordo de la ĝardeno ŝi renkontis unu el la 
		amikinoj, pri kiuj ŝi hieraŭ rakontis al Przyjemski kaj kiuj 
		seniluziigis ŝin.</p>

		<p>Ŝi tiam ploris iom, sed ne koleris kontraŭ la knabino, kiu ŝajnigante 
		amikecon, priridis ŝin kun siaj konatoj, nomante ŝin lavistino, 
		malpurulino k. t. p.</p>

		<p>La intimeco ĉesis, sed Klaro pardonis ŝin kaj de tempo al tempo ili 
		kunvenis unu kun la alia.</p>

		<p>La blondulino, freŝa kaj rozkolora kiel printempo, en eleganta vesto, 
		en belega ĉapelo, ornamita per floroj, ĉirkaŭprenis ŝin kaj kisis.</p>

		<p>La kisoj malagrable impresis Klaron, ĉar ŝi sciis, ke ili estas 
		falsaj, sed ŝi afable akceptis ilin.</p>

		<p>Paŭlino ĵus venis kaj, trovinte la pordon fermita, estis forironta.
		</p>

		<p>Invitite de Klaro resti, ŝi respondis, ke ŝi ne havas tempon, ke ŝi 
		venis nur por unu momento, ĉar post unu horo ŝi faros eksterurban 
		ekskurson kun multenombra societo. Ili iros arbaron, kunprenos manĝaĵon 
		en korboj, amuziĝos tre bone.</p>

		<p>Domaĝe estas, ke Klaro ne konas la societon, eble ŝi volus partopreni 
		la ekskurson&elipse;</p>

		<p><q rend="--">Ho ne!</q> interrompis ŝin Klaro, rigardante la helan kaj elegantan 
		tualeton de sia samaĝulino, <q rend="- ">mi ne povas forlasi la domon por tiel 
		longe.</q></p>

		<p><q rend="- ">Kaj la patro?</q></p>

		<p><q rend="- ">La patro dormas post la tagmanĝo kaj mi helpas Staĉjon en liaj 
		lernekzercoj.</q></p>

		<p>Klaro tre dezirus adiaŭi la amikinon, sed ne trovas pretekston. 
		Paŭlino rakontas, ke ŝi pasigis la hieraŭan tagon en la najbaraĵo, ĉe la 
		intendanto de la princa palaco. Ŝia panjo estas amikino de la edzino de 
		la intendanto.</p>

		<p><q rend="- ">Mi ĉiam konsilis al vi koniĝi kun familio Perkowski, ili loĝas tiel 
		proksime&elipse; sed vi ne volis. Estis tre gaje hieraŭ, ni eĉ dancis iom, oni 
		nur bedaŭris, ke sinjoro Przyjemski ne venis.</q></p>

		<p>Klaro eksentis kvazaŭ baton en la brusto, sed ŝi tuj ekregis sian 
		kortuŝiĝon. Paŭlino daŭrigis la babiladon:</p>

		<p><q rend="- ">Princo Oskaro venis antaŭ kelkaj tagoj kun sia sekretario, Julio 
		Przyjemski, granda favorato de la princo. Ĉe Perkowski sinjoro 
		Przyjemski estis kelkaj fojoj pro negocaj aferoj; kompreneble li ja 
		devis paroli kun la intendanto de la palaco. La geedzoj Perkowski 
		invitis lin al la hieraŭa vespero kaj, ni diru la veron, ili eĉ aranĝis 
		la vesperkunvenon por honori la sekretarion de la princo. Kaj li ne 
		venis! Domaĝo estas, ĉar mi tre deziris vidi sinjoron Przyjemski! Oni 
		diras, ke li estas juna nigraharulo, beleta kaj tre gaja&elipse;</q></p>

		<p><q rend="--">Nigraharulo!</q> ripetis Klaro.</p>

		<p>Sed Paŭlino devis rapidi kaj rakontinte ĉion plej gravan, adiaŭis 
		Klaron per ĉirkaŭprenoj kaj kisoj.</p>

		<p><q rend="- ">Vere, domaĝe estas, ke vi ĉiam restas hejme&elipse; Ĝis revido, ĝis 
		revido! Mi devas tagmanĝi antaŭ la ekskurso!</q></p>

		<p>Klaro, enirante hejmon, ripetis: <q rend='""'>Nigraharulo?</q> &dash; kaj ridis: Li tute 
		ne estas nigrahara, sed malhele blonda. Gaja? Tute ne; kontraŭe, iom 
		melankolia. Paŭlino, kiel ĉiam, babilas pri ĉio, eĉ se ŝi nenion scias. 
		Iu diris al ŝi: gaja nigraharulo, kaj ŝi ripetas tion al ĉiuj&elipse;</p>

		<p>Sendube gesinjoroj Perkowski invitis lin al la ekskurso, same kiel 
		hieraŭ al la vesperkunveno, kaj li akompanos ilin. Kiu rifuzus?&elipse; Kiel 
		gaje estos ekster la urbo, en arbaro! Mi dezirus esti kun ili.</p>

		<p>Varmega estis, certe, la deziro, ĉar ŝi apogis ambaŭ kubutojn sur la 
		malnova komodo kaj premis la manplatojn al la okuloj, plenaj de larmoj. 
		Du minutoj pasis tiamaniere. Ekvidinte la patron, revenanta el la urbo, 
		Klaro viŝis la okulojn kaj kuris renkonte al li.</p>

		<p>Pasis la tago, finiĝis la vespero. En la dometo, kovrita de fazeoloj, 
		la malgrandaj fenestroj estingiĝis; lumo brilis nur en la ĉambreto de 
		Klaro.</p>

		<p>Ŝi kudris ankoraŭ, sed post la deka horo ŝi lasis la laboraĵon sur la 
		tablo, intencante baldaŭ reveni, kaj elkuris sur la balkoneton.</p>

		<p>Allogis ŝin el la ĉambro la mallaŭtaj murmuretoj de la fazeolaj 
		folioj, balancataj de la vento, kaj la steloj, kiuj briletis antaŭ ŝiaj 
		fenestroj.</p>

		<p>La balkono havis du ŝtupojn, truplenajn kaj ŝanceliĝantajn. Klaro 
		eksidis sur unu el ili, apogis la mentonon sur la manplato kaj 
		rigardadis la belan, kvietan vesperon. Regis plena silento. Neniu 
		veturis en tiel malfrua horo sur la strato izola, preskaŭ eksterurba. De 
		la centro de la urbo flugis malklara bruo, mutigata de la interspaco kaj 
		unutona. La arboj grandeguloj en la princa parko jen skuiĝis, jen 
		silentis senmovaj kaj staris, kvazaŭ nigra muro. La aŭgusta ĉielo estis 
		plena de steloj, &dash; la nokta mallumo similis vesperan krepuskon, kaj oni 
		povis distingi la konturojn eĉ de malproksimaj objektoj.</p>

		<p>Klaro ekvidis la amatan laŭbon, la interrompon en la granda aleo de 
		la parko kaj tra la interrompo, en la fundo de la perspektivo la murojn 
		de la palaco same mallumajn, kiel la apudaj arboj. Sed sur la nigra fono 
		brilis vico da lumoj, kiuj en la komenco ŝajnis al Klaro steloj, 
		briletantaj malantaŭ la arboj, sed tuj ŝi rimarkis, ke tio estis 
		lumigitaj fenestroj.</p>

		<p>De kiam Klaro loĝis en la najbaraĵo de la palaco, lumo aperis la 
		unuan fojon en la fenestroj. Tio estis tute natura, ĉar nun la posedanto 
		estis tie.</p>

		<p>Ĉu la princo estas tie sola malantaŭ la lumigitaj fenestroj, aŭ eble 
		la sekretario estas kun li? Sendube li ofte, eble ĉiam akompanas la 
		princon. Eble sinjoro Przyjemski ne revenis ankoraŭ de la ekskurso, kiun 
		aranĝis gesinjoroj Perkowski. Eble la societo estas ankoraŭ en la 
		arbaro. Ili ja ne bezonas rapidi. Belega estas la vetero kaj ĉiuj 
		kredeble estas gajaj. Ili promenas en la arbaro, en kiu nun la filikoj 
		estas tiel grandaj kaj la eriko floras&elipse;</p>

		<p>Jam antaŭ kelkaj minutoj Klaro apogis la kubutojn sur la genuoj kaj 
		kaŝis la vizaĝon en la manplatoj. Sidante tiamaniere, ŝi revis pri la 
		apudurba arbaro, en kiu ŝi estis kelkfoje. Nun ŝi vidis ĝin tre klare 
		kun ĉiuj detaloj: la verdan densejon, en kiu serpentas vojeto, ĉe ambaŭ 
		flankoj maldikaj betuloj kun arĝenta ŝelo, lilikolora eriko, griza 
		musko, folioriĉaj filikoj&elipse; Du personoj iras sur la vojeto: sinjoro 
		Przyjemski kaj Paŭlinjo&elipse; Ili pasas flanko ĉe flanko kaj senĉese parolas 
		unu kun la alia&elipse; Li rigardas ŝin per siaj bluaj okuloj sub la stranga 
		sulko sur la frunto kaj diras: <q rend='""'>Oni devas nenion aldoni al vi&elipse; nenion 
		depreni.</q></p>

		<p>Ĉion tion, la arbaron kaj la paron, iranta en la arbaro, ŝi vidis sub 
		la mallevitaj palpebroj klare, kvazaŭ en hela tago, sed nokto fariĝis en 
		ŝia koro.</p>

		<p>Subite ŝi ekaŭdis veluran voĉon, kiu tuj super ŝi skandis la 
		silabojn:</p>

		<p><q rend="- ">Bonan vesperon, fraŭlino!</q></p>

		<p>Ne eble estas diri, kio en tiu momento estis pli forta en ŝi: la miro 
		aŭ la ĝojo. Ĉion ŝi povis atendi, sed ne ekaŭdi ĉi tiun voĉon kaj ekvidi 
		la homon, kiu staris nun antaŭ ŝi, la ĉapelo en la mallevita mano. 
		Malgraŭ la krepusko ŝi rimarkis sur lia vizaĝo amikan kaj iom ŝerceman 
		rideton.</p>

		<p><q rend="- ">Mi promenis en la ĝardeno, mi ekvidis vin sur la balkono kaj mi ne 
		povis kontraŭbatali la tenton diri al vi: <q rend='""'>Bonan vesperon</q> Bela 
		vespero, ĉu ne vere? Precipe nun ĝi fariĝas tre bela. Pri kio vi tiel 
		meditas?</q></p>

		<p>En la komenco ŝi ne aŭdis, kion li diris, tiel forte batis ŝia koro. 
		Post momento ŝi ankoraŭ ne sufiĉe rekonsciiĝis por respondi lian 
		demandon.</p>

		<p>Starante sur la ŝtupo de la balkono, ŝi montris al li per gesto la 
		mallarĝan benkon.</p>

		<p><q rend="- ">Sidiĝu, sinjoro, mi petas vin.</q></p>

		<p><q rend="- ">Ĉu ne pli bone estos ĉi tie&elipse; sub la steloj.</q></p>

		<p>Per la mano kun la ĉapelo li montris la ĉielon kaj eksidis sur la 
		ŝtupo de la balkono, kiu ekŝanceliĝis sub lia pezo. Klaro ankaŭ sidiĝis 
		iom pli malproksime. Baldaŭ ŝi retrovis sian maltimon kaj ĉeeston de 
		spirito. La sento, kiu nun ekregis ŝin, estis grandega ĝojo, kiu sonis 
		en ŝia voĉo, kiam ŝi demandis:</p>

		<p><q rend="- ">Kiamaniere vi eniris en nian ĝardenon.</q></p>

		<p><q rend="- ">Tra la pordeto de la ĉirkaŭbaro &dash; tute ordinara vojo.</q></p>

		<p><q rend="- ">Mi neniam vidis ĝin malfermita: kaj mi tute forgesis pri ĝia 
		ekzistado.</q></p>

		<p><q rend="- ">La pordhokoj kaj la seruro estis rustiĝintaj kaj funkciis malbone, 
		sed mi venkis la malfacilon&elipse; pri kio vi pensis?</q></p>

		<p>Ŝia ordinara malkaŝemo kaj ŝia pli kaj pli granda ĝojo diktis al ŝi 
		jenan respondon, kiun ŝi gaje diris:</p>

		<p><q rend="- ">Mi demandis min, ĉu via societo jam revenis de la ekskurso aŭ estas 
		revenanta&elipse;</q></p>

		<p>Kun miro li levis la kapon.</p>

		<p><q rend="- ">Kiu societo?.</q></p>

		<p><q rend="- ">Gesinjoroj Perkowski kaj vi. Mia amikino rakontis al mi, ke ili 
		invitis vin al bela eksterurba ekskurso&elipse; Sed kial vi ne ĉeestis ilian 
		hieraŭan vesperkunvenon? Oni malpacience atendis vin.</q></p>

		<p>Przyjemski longe nenion respondis, kaj kiam li komencis paroli, rido 
		iom eksonis en lia voĉo.</p>

		<p><q rend="- ">Mi estis nek en la vesperkunveno, nek en la ekskurso. Sed se vi 
		permesos, ni parolos pri io alia kaj pli interesa, ol&elipse; gesinjoroj 
		Perkowski. Mi tre dankas vin por la libro, kiun vi pruntis al mi, sed mi 
		ankoraŭ ne redonas ĝin. Mi legos ĝin ankoraŭ kelke da tagoj. Belega 
		poemo! Mi konis ĝin, sed nur supraĵe. Dank' al vi mi pli intime konatiĝos 
		kun ĝi. Kaj nun, diru al mi, kiel vi pasigis la hodiaŭan tagon kaj ĉu ĝi 
		ne ŝajnis al vi longa. Kion vi faris hodiaŭ?</q></p>

		<p><q rend="- ">Kion mi faras ĉiutage; por kio rakonti pri tio!</q></p>

		<p><q rend="- ">Tute kontraŭe; rakontu, mi tre, tre petas vin&elipse;</q></p>

		<p>Ŝi gaje ekridis.</p>

		<p><q rend="- ">Tre volonte, tre volonte mi ĝin rakontos. Mi reordigis la loĝejon, 
		kuiris la tagmanĝon, lavis mian antaŭtukon, vizitis butikojn kun amikino&elipse;
		Kion ankoraŭ? Mi helpis mian fraton en la lernado, verŝis teon, kudris&elipse;</q></p>

		<p>Ŝi parolis senĝene, eĉ kun plezuro. Li demandis:</p>

		<p><q rend="- ">Vi do nenion legis hodiaŭ?</q></p>

		<p><q rend="- ">Mi legis iom, kiam la patro dormis ankoraŭ, kaj Staĉjo jam ellernis 
		la lecionojn. Franjo okupiĝis pri la temaŝino, kaj mi iom legis. Mi 
		ricevas librojn de sinjorino, kiu estis mia instruistino en la edukejo.</q></p>

		<p><q rend="- ">Vi estis en edukejo?</q></p>

		<p>Klaro rakontis, ke ŝia patrino, kiu estis instruistino, mem instruis 
		ŝin ĝis la dekdujara aĝo. Poste ŝi sendis ŝin en edukejon, kie ŝi ne 
		povis fini la kursojn, ĉar post la morto de sia patrino ŝi devis resti 
		hejme pro la patro kaj la infanoj, ankoraŭ tute junaj tiam. Ŝi forlasis 
		la edukejon tre ĉagrenita, sed nun ŝi tute, tute ne bedaŭras tion, ĉar 
		ŝi konvinkiĝis, ke ŝi estas nepre necesa hejme, ke oni ne povas lasi la 
		patron kaj la infanojn sen protektado.</p>

		<p><q rend="--">Tiel serioza!</q> ekridetis Przyjemski.</p>

		<p><q rend="--">Serioza!</q> ŝi ridis; <q rend="- ">tute ne! Mi scias mem,
		kio mankas al mi&elipse; sed mi faras, kion mi povas&elipse;</q></p>

		<p><q rend="--">Por esti anĝelo gardanto</q> finis li duonvoĉe.</p>

		<p>Ĉi tiuj dolĉaj vortoj atingis ŝian koron; ŝi mallevis la kapon kaj 
		eksilentis.</p>

		<p>Sed lin la rekomenco de la interrompita interparolado tute ne 
		embarasis. Iom kliniĝinte al ŝi, li demandis:</p>

		<p><q rend="- ">Kiu estas la maljunulino, kun kiu vi hodiaŭ eliris?</q></p>

		<p><q rend="- ">Kiel vi scias tion?</q></p>

		<p><q rend="- ">Mi vidis vin de la aleo, kie mi sidis, tenante la libron en la mano 
		kaj pensante pri vi.</q></p>

		<p>La eta maljunulino estis sinjorino Dutkiewicz, vidvino de veterinaro 
		kaj baptopatrino de la patrino de Klaro, ŝi estas tre estiminda persono, 
		tre bona kaj komplezema, ilia vera amikino kaj bonfarantino, multfoje ŝi 
		helpis ilin dum malfacilaj tempoj kaj nun ŝi pagas por la edukado de 
		Staĉjo.</p>

		<p><q rend="--">Ŝi do estas riĉa persono?</q> demandis Przyjemski.</p>

		<p><q rend="--">Jes, riĉa!</q> fervore jesis Klaro; <q rend="- ">ŝi loĝas sola en tri ĉambroj, 
		havas servantinon&elipse;</q></p>

		<p><q rend="--">Luksa vivo</q> rimarkis li, kaj ŝi daŭrigis:</p>

		<p><q rend="- ">Ŝia edzo havis grandajn enspezojn kaj lasis al ŝi grandan havon. Ŝi 
		mem rakontis al mia patro, ke ŝi posedas kapitalon da dek kvin mil 
		rubloj&elipse;</q></p>

		<p><q rend="--">Granda riĉaĵo,</q> jesis Przyjemski.</p>

		<p><q rend="--">Tre granda,</q> diris Klaro, <q rend='- '>sed ŝi bone uzas ĝin. Ŝi helpas nin, 
		ŝi helpas multajn aliajn personojn&elipse;</q></p>

		<p><q rend="- ">Kial ne?</q></p>

		<p><q rend="- ">Jes; kaj tio estas granda feliĉo por ŝi; alie, sola, sen infanoj, 
		ŝi havus nenian celon en la vivo.</q></p>

		<p>Li interrompis Klaron:</p>

		<p><q rend="- ">Sed ĉar ŝi posedas dek kvin milojn, grandan riĉaĵon, ŝi povas imiti 
		Sanktan Virgulinon Parizan!</q></p>

		<p>Li apogis la kubuton sur la supra ŝtupo, klinis la kapon kaj profunde 
		ekmeditis. Klaro rimarkis kaj komprenis liajn sentojn. Ŝi eksilentis, ne 
		kuraĝante plu paroli. Tio daŭris du, tri minutojn. Przyjemski rektiĝis 
		kaj kun levita kapo rigardis la stelojn. En ilia lumo Klaro ekvidis, ke 
		lia sulko inter la brovoj estis tre profunda. Post momento li diris 
		mallaŭte:</p>

		<p><q rend="- ">La steloj falas.</q></p>

		<p>Klaro, ankaŭ mallaŭtigante senvole la voĉon, respondis:</p>

		<p><q rend="- ">En aŭgusto ĉiam falas multe da steloj.</q></p>

		<p>Kaj post momento ŝi aldonis:</p>

		<p><q rend="- ">Oni diras, ke kiam stelo falas, oni devas antaŭ ĝia estingiĝo 
		esprimi deziron kaj ĉi tiu deziro plenumiĝos&elipse; Jen sinjoro, ankoraŭ unu 
		falis!&elipse; Kaj tie! Kaj tie! Ili falas, kvazaŭ pluvo.</q></p>

		<p>Rigardante la ĉielon, de kiu tie ĉi kaj tie falis oraj fajreroj kaj 
		tuj estingiĝis en la subĉiela krepusko, li diris malrapide:</p>

		<p><q rend="- ">Esprimu do deziron&elipse; la steloj falas amase kaj vi sukcesos eldiri 
		ĝin, antaŭ ol ĉiuj estingiĝos.</q></p>

		<p>Klaro silentis; li turnis la kapon al ŝi. Ili sidis nun tiel proksime 
		unu de la alia, ke ŝi vidis klare la brilon de liaj okuloj.</p>

		<p><q rend="- ">Pri kio vi petus la falantan stelon?</q></p>

		<p>Penante paroli libere, ŝi respondis:</p>

		<p><q rend="- ">Mi estas terura egoistino. Se mi kredus, ke la falantaj steloj 
		plenumas la homajn dezirojn, mi petus senĉese: resaniĝu la patro, lernu 
		diligente la infanoj kaj estu bonaj!&elipse;</q></p>

		<p><q rend="--">Kaj por vi?</q> li demandis.</p>

		<p>Granda estis la miro de Klaro.</p>

		<p><q rend="- ">Por mi? Mia peto esprimus ja ĝuste mian varmegan deziron&elipse; mi do 
		petus tiamaniere por mi mem.</q></p>

		<p><q rend="--">Abomena egoismo!</q> li diris <q rend="- ">sed ĉu efektive vi ne dezirus, ke la 
		ora steleto sendu al vi iam&elipse; ian feliĉon grandan, senliman, kiu 
		aliformigas la koron en flaman stelon, vivantan alte, alte super la 
		tero?</q></p>

		<p>Ŝi sentis, ke ŝia koro jam fariĝas flama stelo, kaj ĝuste tial ŝi 
		respondis ŝerce:</p>

		<p><q rend="- ">Se mi devus nepre peti pri io por mi mem, mi komunikus al la steloj 
		mian deziron fari ekskurson kaj pasigi tutan duontagon en la arbaro. Mi 
		adoras la arbaron.</q></p>

		<p>Poste ŝi aldonis:</p>

		<p><q rend="- ">Kaj pri kio vi petus la falantan stelon?</q></p>

		<p><q rend="- ">Mi?</q></p>

		<p>Li komencis paroli meditplena:</p>

		<p><q rend="- ">Mi petus la oran stelon pri la kredo, ke ekzistas sur la tero koroj 
		bonaj, puraj kaj fidelaj; mi petus la stelon, ke tia koro apartenu al mi&elipse;</q></p>

		<p>Post mallonga silento li daŭrigis:</p>

		<p><q rend="- ">Mi dirus: Hela stelo, helpu min forgesi la mallumajn sonĝojn, kiuj 
		tiel ofte turmentis min&elipse;</q></p>

		<p>Ŝi aŭskultis la voĉon, ŝi ensorbis la vortojn, plenajn de maldolĉa 
		melankolio. Ĉarma estis la voĉo, malĝojaj la vortoj, nekompreneblaj sed 
		timigaj&elipse;</p>

		<p>Li ekstaris kaj diris, ŝanĝante la tonon:</p>

		<p><q rend="- ">Ni promenu iom en la ĝardeno, mi petas vin.</q></p>

		<p>Obeeme ŝi sekvis lin al la siringa laŭbo sur la herbo malseka de 
		roso, inter du vicoj de ribaj arbustoj.</p>

		<p><q rend="- ">Vi petus la falantan stelon pri sano por via patro&elipse; Ĉu li ne estas 
		tute sana?</q></p>

		<p><q rend="- ">Jes! jam delonge&elipse;</q></p>

		<p><q rend="- ">Kiun malsanon li suferas?</q></p>

		<p><q rend="- ">Brustan&elipse;</q></p>

		<p><q rend="- ">Tio estas tre malĝoja; ĉu li kuracigas sin?&elipse;</q></p>

		<p><q rend="- ">Antaŭ kelkaj jaroj li tion faris, sed nun li neniam venigas 
		kuraciston. La kuracado kostas multe kaj malmulte efikas, kredeble pro 
		lia malfacila kaj laciga ofica laboro. La plej grava afero estas 
		konformiĝi al la higienaj postuloj: frue kuŝiĝi por la dormo, trinki 
		lakton, manĝi multe da fruktoj.</q></p>

		<p>Przyjemski diris:</p>

		<p><q rend="- ">La lasta postulo estas facile plenumebla. Loĝante en sufiĉe granda 
		ĝardeno apud alia ankoraŭ pli granda&elipse; En la princa ĝardeno estas 
		bonegaj fruktoj&elipse;</q></p>

		<p>Klaro ekridetis en la krepusko. Stranga homo! Ŝia patro bezonas 
		fruktojn; la ĝardeno de la princo posedas multe da ili&elipse; sed kia estas 
		la rilato de ĉi tiuj du faktoj?</p>

		<p>Li silente rigardis ŝin, kvazaŭ atendante ion. Poste li komencis 
		paroli per indiferenta tono:</p>

		<p><q rend="- ">Hodiaŭ mi vizitis kun la princo la persikejon, ananasejon, 
		varmigejon, kiuj estas plenaj de bonaj fruktoj, kaj la princo diris al 
		mi, ke mi sendu la superfluon al gesinjoroj Perkowski kaj al ĉiuj miaj 
		konatoj en la urbo&elipse;</q></p>

		<p>Ree li ĉesis paroli kaj rigardis ŝin.</p>

		<p>Ŝi diris:</p>

		<p><q rend="- ">La princo estas tre afabla homo.</q></p>

		<p>Kaj tuj ŝi montris la palacon.</p>

		<p><q rend="- ">Kiel bela estas nun la palaco kun la lumigitaj fenestroj!</q></p>

		<p>Hodiaŭ vespere, kiam mi turnis la unuan fojon la okulojn al la 
		palaco, la fenestroj ŝajnis al mi steloj, brilantaj tra la foliaĵo.</p>

		<p>Ili staris ĉe la krado, apud la laŭbo. En la kvieta aero delikate 
		murmuris la arboj, kaj poste, kvazaŭ respondante la akordon de la 
		naturo, muziko eksonis de la palaco, de la lumigitaj fenestroj. Iu 
		ekludis kelke da akordoj sur la fortepiano kaj tuj interrompis.</p>

		<p><q rend="--">Ĉu iu ludas en la palaco?</q> flustris Klaro.</p>

		<p>Przyjemski respondis:</p>

		<p><q rend="- ">La princo. Li tre amas muzikon kaj ni ofte ludas kune.</q></p>

		<p><q rend="- ">Ĉu vi ankaŭ ludas?</q></p>

		<p><q rend="- ">Violonĉelon; li akompanas fortepiane kaj reciproke. Ĉu vi amas la 
		muzikon?</q></p>

		<p>En la palaco ree eksonis la akordoj kaj ĉi foje daŭris pli longe, 
		kuniĝante kun la murmuro de la arboj. Baldaŭ ĉesis la muziko de la 
		naturo, sed la fortepiano daŭrigis la kanton.</p>

		<p><q rend="--">Mi ne povas aŭskulti muzikon sen kortuŝiĝo,</q> diris Klaro.</p>

		<p><q rend="- ">Ĉu vi ofte aŭskultis ĝin?</q></p>

		<p><q rend="- ">Post la morto de mia patrino, kiu ofte ludis vespere por la patro, 
		mi aŭdis la muzikon ĉe konatoj du, tri fojojn&elipse;</q></p>

		<p>Przyjemski ekkriis kun miro:</p>

		<p><q rend="- ">Ĉu tio estas ebla? Aŭdi muzikon du aŭ tri fojojn dum kvar jaroj! 
		Kiel vi povas vivi sen muziko?&elipse;</q></p>

		<p>Ŝi respondis kun rideto:</p>

		<p><q rend="- ">Ĝi ne estas grava afero, ĝi estas nur plezuro&elipse;</q></p>

		<p><q rend="--">Kompreneble,</q> li jesis <q rend="- ">negrava estas la afero vivi sen plezuroj&elipse; 
		precipe en via aĝo&elipse;</q></p>

		<p><q rend="--">Vi estas prava,</q> ŝi konsentis <q rend="- ">jam de longe mi ĉesis esti infano.</q></p>

		<p>Li rigardis supren.</p>

		<p><q rend="- ">Ĉu la steloj falas ankoraŭ?</q></p>

		<p>Ŝi respondis, turninte la okulojn al la ĉielo:</p>

		<p><q rend="- ">Oh jes! Ili falas ankoraŭ! Jen unu, super la granda arbo&elipse; jen nun 
		alia, ĝuste super la palaco. Ĉu vi vidis ĝin?</q></p>

		<p><q rend="- ">Mi vidis&elipse; Nun diru: mi deziras aŭdi belan muzikon.</q></p>

		<p>Ŝi komencis ridi, sed li insistis.</p>

		<p><q rend="- ">Diru, mi petas vin: <q rend='""'>Ora stelo, faru, ke via tera fratino aŭdu 
		hodiaŭ belan muzikon!</q> Ripetu tion, se plaĉas al vi&elipse;</q></p>

		<p>Nekapabla kontraŭbatali lian volon, kun rideto sur la tremantaj lipoj 
		ŝi komencis ripeti:</p>

		<p><q rend="- ">Ora stelo, faru, ke via fratino&elipse;</q></p>

		<p>Sed ŝi haltis, ĉar en la aero ekflugis muziko. Tio ne estis plu 
		apartaj akordoj, sed harmoniaj, seninterrompaj tonoj. Admiro aperis sur 
		ŝia vizaĝo, turnita al la steloj. Rideto malfermetis ŝian buŝon, ora 
		brilo plenigis ŝiajn okulojn, malgraŭ la krepusko. Ŝi staris kvazaŭ 
		najlita al la tero, aŭdante ekstaze la muzikon. Lia parolado fariĝis 
		flustro:</p>

		<p><q rend="- ">Vi vidas, kiel rapide la steloj plenumas la dezirojn de siaj teraj 
		fratinoj! Sed rilate al vi mia komparo ne estis bona. Oni ekstreme 
		trouzis ĉi tiun komparon, kiu nun rememorigas ion tute alian&elipse; Jen nova 
		penso!&elipse; Ĉu vi scias, kiu estis Heine?</q></p>

		<p><q rend="--">Germana poeto,</q> ŝi flustris.</p>

		<p><q rend="- ">Jes; mi rememoris nun versaĵon de Heine, per kiu mi adiaŭos vin&elipse;
		</q></p>

		<p>Li mallevis la kapon, kvazaŭ por ĝuste rememori la versaĵon. La 
		muziko fariĝis pli kaj pli melodia kaj klara; la arboj mallaŭte 
		ekmurmuris. Kun la muziko de la fortepiano kaj naturo kuniĝis velura, 
		karesema voĉo:</p>

		<lg type="stanza">
		<l>Vi estas kiel la flor' </l>
		<l>Tiel bela kaj pura kaj ĉarma!&elipse; </l>
		<l>Mi rigardas vin&elipse; kaj mia kor' </l>
		<l>Konsumiĝas per tremo malvarma&elipse; </l>
		<l>Al ĉielo etendus mi for </l>
		<l>Miajn manojn&elipse; petegus mi larma, </l>
		<l>Ke Di' lasu vin por sia glor' </l>
		<l>Tiel bela kaj pura kaj ĉarma!&elipse;</l>
		</lg>
		<note>Traduko de Leo Belmont</note>
		
		<p>Elparolante la lastajn vortojn, li prenis ŝian manon, kliniĝis kaj 
		delikate kisis ĝin, apenaŭ tuŝetante per la lipoj. Post momento li diris:</p>

		<p><q rend="- ">Atendu iom. Mi tuj ludos por vi kun mia amiko&elipse;</q></p>

		<p>Li metis la ĉapelon kaj rapide foriris.</p>

		<p>Tra la pordeto de la krado li eniris en la ombroplenan ĝardenon kaj 
		malaperis inter la arboj. Ĉirkaŭ Klaro dum kelkaj minutoj regis plena 
		silento, ĝis ree eksonis la muziko, ĉifoje de du instrumentoj. Malantaŭ 
		la lumigitaj fenestroj de la palaco fortepiano kaj violonĉelo ludis 
		harmonie grandan verkon, kies tonoj plenigis la ombrojn de la parko, 
		miksiĝis kun la mallaŭta murmuro de la arboj, kaj ĉirkaŭis per 
		ebriiganta ĉarmo la knabinon, apogita al la krado kaj kaŝanta la vizaĝon 
		en la manoj.</p>

	      </div>
  
<div type="chapter" rend="doc" id="iii">

  <head>Ĉaptiro III</head>

		<p>Klaro ekdormis tre malfrue kaj tre frue vekiĝis. Ordinare ŝi tuj 
		saltis el la lito al la lavvazo kaj longe baraktis en la akvo, kvazaŭ 
		birdo en la sablo. Hodiaŭ ŝi sidiĝis sur la lito kaj aŭskultis. Ŝia 
		kapo, ŝia tuta estaĵo estis plena de melodiaj tonoj kaj de ritmaj vortoj, 
		kiuj karesis ŝiajn orelojn kaj koron.</p>

		<lg type="stanza">
		<l>Vi estas kiel la flor' </l>
		<l>Tiel bela kaj pura kaj ĉarma!&elipse; </l>
		</lg>

		
		<p>La fortepiano kaj la violonĉelo daŭrigis:</p>

		<lg type="stanza">
		<l>Al ĉielo etendus mi for </l>
		<l>Miajn manojn&elipse; petegus mi larma&elipse; </l>
		</lg>
		
		<p>Ŝi venkis la revemon, saltis el la lito kaj post duonhoro ŝi jam 
		estis vestita. Dum ŝi lavis sin, purigis la vestojn, la venko daŭris 
		ankoraŭ, sed kiam butonumante la korsaĵon, ŝi ekstaris antaŭ la fenestro, 
		ŝi ree aŭdis la kanton:</p>

		<lg type="stanza">
		<l>Ke Di' lasu vin por sia glor' </l>
		<l>Tiel bela kaj pura kaj ĉarma!&elipse; </l>
		</lg>
		
		<p>Dio, Dio! Kio okazis? Kiel feliĉa ŝi estas! Ŝia koro ensorbis dolĉan 
		feliĉon, pri kiu ŝi eĉ ne imagis ĝis nun&elipse; <q rend='""'>Mi ludos por vi kun mia 
		amiko&elipse;</q> Ili ludis ĝis malfrua vespero, ŝi aŭskultis. Kia nokto! Oni 
		ludis por ŝi! Neniam ankoraŭ okazis io simila. Li ludis por ŝi&elipse; por ŝi!&elipse; 
		Kiel bona li estas!</p>

		<p>Ŝi forte kunpremis la manojn kaj diris decide:</p>

		<p><q rend="- ">Sufiĉe!</q></p>

		<p>Ŝi ĵetis sur siajn ŝultrojn manteleton, sur sian kapon lanan tukon, 
		kaptis de la kuireja tablo korbon kun tenilo kaj kovrilo, pli grandan ol 
		la korbo por la kudraĵo. Ŝi devis kuri bazaron por aĉeti kuirejan 
		provizon. La patro kaj frato dormos ankoraŭ unu horon; Franjon ŝi vekos, 
		por ke ŝi kuiru la lakton kaj gardu la fornon, sed antaŭe ŝi kuros en la 
		ĝardenon kaj alportos la kruĉon, kiun ŝi forgese lasis ĉe la malgranda 
		florbedo. Eble Franjo bezonos ĝin kaj ne povos ĝin trovi. Klaro kuris 
		sur la balkonon kaj subite haltis. De kie ĝi venis? Korbo plena de 
		belegaj fruktoj! Neniam ŝi vidis tiajn!</p>

		<p>Sur la mallarĝa benko de la balkono staris korbo plena de freŝaj 
		fruktoj, arte dismetitaj de lerta ĝardenista mano. En la mezo inter la 
		folioj kronis la fruktan piramidon ananaso, tute ora sub la radioj de la 
		leviĝanta suno; ĉirkaŭis ĝin rozaj persikoj, flavaj abrikotoj, verdaj 
		renklodoj, sub kiuj ruĝaj pomoj kaj grandaj piroj sin apogis al melono, 
		kovrita de delikataj vejnetoj.</p>

		<p>La tuton pentrinde ornamis folioj, kovrantaj ankaŭ la korbon. Alloge 
		odoris la ananaso kaj melono. Freŝa roso brilis sur la folioj.</p>

		<p>Klaro staris kun mallevitaj kaj forte kunpremitaj manoj. En la unua 
		momento de admiro ŝi demandis: <q rend='""'>De kie?</q> sed tuj ŝi respondis al si:
		<q rend='""'>De li!</q> Antaŭ ŝia vekiĝo iu venis, laŭ lia ordono, en la ĝardenon kaj metis 
		la korbon. Li ja diris, ke la princo permesis al li disdonadi la 
		fruktojn de sia ĝardeno al siaj konatoj.</p>

		<p>Fajra ruĝo kovris ŝian vizaĝon.</p>

		<p><q rend="--">Li disdonu ilin&elipse; sed ne al ni! ne al mi</q> ŝi ripetis, <q rend='- '>ho ne! 
		Neniam! Donaco de tute nekonata homo, &dash; neniam!</q></p>

		<p>Ŝi klare eksentis nun, ke li estas fremda por ŝi, kaj samtempe 
		doloriga sago trapikis ŝian koron. Sed ĉu ĝi doloras ŝin aŭ ne, tamen li 
		estas fremda por ŝi. Li ne konas eĉ ŝian patron! Kiel la patro povos 
		akcepti la fruktojn, donacitajn de nekonata homo. Oni devas redoni ilin 
		al li, sed kiamaniere? Kiu reportos? Eble Staĉjo? Oh ne, ne! Ŝi ektremis 
		pensante, ke Franjo aŭ Staĉjo povas vekiĝi kaj veni sur la balkonon. 
		Kion ŝi dirus al ili?</p>

		<p>Poste ŝi decidos, kion fari; nun ŝi kaŝos plej rapide la korbon, por 
		ke neniu vidu ĝin. Ŝi tuj kaŝis ĝin en la kuireja ŝranko, kiun ŝi zorge 
		ŝlosis. Feliĉe ĉiuj dormis ankoraŭ. Nun ŝi vekos Franjon kaj kuros 
		bazaron.</p>

		<p>Dum la sekvintaj horoj ŝi sentis sin jen trankvila kaj indiferenta, 
		jen tiel kortuŝita, ke ŝi apenaŭ povis deteni la larmojn. Ŝi decidis 
		porti la korbon en la laŭbon kaj peti sinjoron Przyjemski, se li venos, 
		repreni ĝin&elipse; Jen ŝi estis certa, ke li venos; jen ŝi dubis&elipse; Se li ne 
		venos, ŝi metos la korbon trans la krado. Li aŭ iu alia baldaŭ rimarkos 
		ĝin, kaj ĉio estos finita. Verŝajne sinjoro Przyjemski ofendiĝos kaj ne 
		volos plu vidi ŝin; ĉio finiĝos por ĉiam&elipse; Estis momentoj, kiam ŝi 
		pensis pri tio sen bedaŭro; se li opinias, ke ŝi deziras liajn donacojn, 
		li ne venu plu. Ĉio estos, kia ĝi estis antaŭ tri tagoj, kiam ŝi ankoraŭ 
		ne konis lin.</p>

		<p>Por la patro, Franjo kaj Staĉjo tio ja estas indiferenta, kial do 
		ĉagreniĝi?</p>

		<p>Sed post duonhoro ŝian decidemon anstataŭis tia malĝojo, ke ŝi ne 
		sciis plu, kion ŝi faras. Ŝi forlasis la laboron, apogis la kubutojn sur 
		la malnova komodo kaj premis la palpebrojn per la manoj por ne plori.
		</p>

		<p>Unu horon antaŭ la tagmanĝo ŝi sidiĝis en la siringa laŭbo kaj 
		komencis kudri rapide, diligente, kun mallevita kapo. Apud ŝi staris sur 
		la benko la fruktoplena korpo. Velkintaj folioj ekkrakis sub ies piedoj. 
		Klaro klinis la kapon ankoraŭ pli malalte kaj komencis kudri ankoraŭ pli 
		rapide. Brulis ŝia vizaĝo, ŝvelis la palpebroj, kaj ŝi tion sentis. Tra 
		la densa nebulo, kiu kovris ŝiajn okulojn, ŝi ne vidis plu la kudraĵon. 
		Bone konata voĉo diris malantaŭ la krado:</p>

		<p><q rend="- ">Bonan tagon, fraŭlino!</q></p>

		<p>Ŝi levis la kapon, sed ŝia rigardo ne renkontis la rigardon de 
		Przyjemski, kiu estis fiksita sur la fruktoj, formantaj piramidon apud 
		ŝia vesto kun rozaj kaj grizaj strioj. Tenante ankoraŭ la ĉapelon super 
		la kapo, Przyjemski senmoviĝis. La sulko sur lia frunto pliprofundiĝis 
		kaj la lipoj kolere kuntiriĝis. Sed ĉi tio daŭris nur kelke da sekundoj, 
		post kiuj la bela vizaĝo ree fariĝis serena, eĉ ekradiis de plezuro. 
		Klaro neniam vidis lin tia. Sur ŝia vizaĝo paleco forigis nun la 
		purpuron. Ŝiaj fingroj, tenantaj fadenon, malseka de ŝiaj larmoj, iom 
		tremis. Przyjemski etendis la manon super la krado kaj diris ridetante:</p>

		<p><q rend="- ">Antaŭ ĉio, vian manon, mi, petas&elipse;</q></p>

		<p>Ŝi etendis ĝin al li. Ŝia malgranda mano, malglata, iom ruĝa kaj iom 
		tremanta, restis momenton en la blanka kaj mola mano, kiu premis ĝin.</p>

		<p><q rend="- ">Nun klarigu al mi, kial la korbo venis ĉi tien?</q></p>

		<p>Ŝi levis la kapon kaj kuraĝe rigardante lin, respondis:</p>

		<p><q rend="- ">Mi alportis ĝin, esperante renkonti vin ĉi tie. Volu meti la korbon 
		trans la krado kaj sendi iun, por ke li prenu ĝin.</q></p>

		<p>Kaj ŝi pene etendis al li la pezan korbon.</p>

		<p>Silente, kun perfekta malvarma sango, malrapide Przyjemski faris ĉion 
		laŭ ŝia diro: li prenis la korbon, metis ĝin sur la herbon trans la 
		krado kaj, rigardante ŝin per okuloj plenaj de stranga brilo, diris:</p>

		<p><q rend="- ">Bone. Nun kiam la ekzekuto jam estas finita, mi dezirus ekkoni la 
		motivojn de la dekreto.</q></p>

		<p>Ŝi vidis, ke li ne sentas sin ofendita, ke kontraŭe, malgraŭ la ŝajna 
		ŝercemo, lia voĉo sonis pli amika, ol ordinare. Ŝi do respondis sen 
		embaraso.</p>

		<p><q rend="- ">Vere, mi ne scias klarigi tion al vi&elipse; sed ne eble estas&elipse; ni 
		neniam, nek mia patro nek mi&elipse; Oni povas ne esti riĉa, tamen&elipse;</q></p>

		<p><q rend="--">Sufiĉi al si,</q> li finis.</p>

		<p>Longe li staris meditante, sed sen kolero; kontraŭe, la sulko sur lia 
		frunto estis multe malpli profunda, ol ordinare. Ĝi preskaŭ malaperis.</p>

		<p><q rend="- ">Kial do vi akceptas diversajn aferojn de la sinjorino&elipse; de la 
		vidvino de la bestkuracisto?</q></p>

		<p><q rend="--">Tio estas tute alia afero!</q> diris vive Klaro. <q rend='- '>Sinjorino 
		Dutkiewicz amas nin, kaj ni ŝin amas! De tiuj, kiuj nin amas kaj kiujn 
		ni amas, oni povas akcepti ĉion&elipse;</q></p>

		<p>Post sekunda konsidero ŝi aldonis kun serioza mieno:</p>

		<p><q rend="- ">Oni eĉ devas, ĉar alie tio signifus, ke ni opinias ilin fremdaj&elipse;</q></p>

		<p>Przyjemski rigardis ŝin admire, kiel ĉielarkon; poste li demandis:</p>

		<p><q rend="- ">Kaj de la fremdaj oni akceptas nenion?</q></p>

		<p><q rend="- ">Ne!</q> ŝi respondis, sentime lin rigardante.</p>

		<p><q rend="- ">Kaj mi estas fremda por vi, diru?</q></p>

		<p><q rend="--">Jes,</q> ŝi flustris.</p>

		<p>Momenton ankoraŭ li staris, apoginte sin al la krado, rigardante jam 
		ne ŝin, sed ien malproksimen. Poste li rektiĝis, posteniĝis unu paŝon 
		kaj levante la ĉapelon diris:</p>

		<p><q rend="- ">Mi havos la honoron fari hodiaŭ vespere viziton al via patro!</q></p>

		<p>Pasante malrapide en la ombra aleo, li pensis:</p>

		<p><q rend="- "><foreign lang="fr">Voilà, où la fierté va se nicher!</foreign>
		<q rend='""'>De tiuj, kiujn ni amas kaj kiuj 
		nin amas, oni devas ĉion akcepti, ĉar ne akceptante ni montrus, ke ni 
		opinias ilin fremdaj&elipse;</q> Tre delikata sento, tre delikata! Kaj kia sankta 
		kredo al la amo! Ni amas, ili amas! <foreign lang="fr">Voilà, où la foi se niche! Foi de 
		bûcheron!</foreign> Sed kia feliĉo estas diri ne ridante: <q rend='""'>Ni amas, ili amas&elipse;</q> Se 
		mi povus nur unu fojon ankoraŭ en mia vivo diri: <q rend='""'>mi amas, ŝi amas min</q> 
		kaj ne ekridi, mi kisus, mia feino, viajn piedetojn&elipse; en truaj ŝuoj.</q></p>

		<p>Tre bone estis, ke Klaro ankoraŭ en la ĉeesto de Przyjemski ne batis 
		la manplatojn de ĝojo kaj ne eksaltis. Veninte en la domon, ŝi faris 
		tion radianta, ruĝa, spireganta.</p>

		<p>Li do ne ofendiĝis; kontraŭe, li promesis viziti ŝian patron hodiaŭ&elipse; 
		hodiaŭ! Kiel bona li estas, kiel bona! Ŝi komprenis la motivon de lia 
		neatendita promeso&elipse; Kiam li koniĝos kun ŝia familio kaj komencos viziti 
		ilin, li ĉesos esti fremda por ŝi. Li fariĝos intima konato; eble amiko. 
		Ŝia koro estis plena de dankemo. Ŝi rememoris ĉiun vorton, kiun li 
		diris, ĉiun movon, kiun li faris. Ekstreme amuzis ŝin la silenta kaj 
		serioza maniero, per kiu, plenumante ŝian deziron, li prenis la korbon 
		el ŝiaj manoj kaj metis ĝin sur la herbon trans la krado.</p>

		<p>Ĉi tio estis tre ridinda: liaj movoj kaj gestoj, kvazaŭ li estus 
		farinta ion solenan, kaj samtempe preskaŭ nevidebla rideto, eraranta 
		sur liaj maldikaj, iom ŝercemaj lipoj. Belega estas lia buŝo, la okuloj 
		kaj la frunto&elipse; Vere, ŝi ne sciis, kio estis plej bela. Eble la delikata 
		profilo kun malkavaj brovoj, apartigitaj de la sulko plena de melankolio 
		kaj saĝo&elipse; Ne, nek la profilo, nek la buŝo, nek la okuloj! Lia animo, ĝi 
		sendube estis lia plej granda belaĵo! Lia nobla, alta kaj tiel malĝoja 
		animo&elipse; Ankaŭ lia koro, kiu ne ekkoleris, ke ŝi ne akceptis la donacon, 
		kiu, kontraŭe, ekdeziris proksimiĝi pli multe al ŝi&elipse;</p>

		<p>Pensante pri ĉi tio, ŝi alkudris al la rando de la korsaĵo kiel neĝo 
		blankan punteton kaj prenis el la komodo ledan zonon kun ŝtala buko.</p>

		<p>Oni estis finantaj la tagmanĝon en la malgranda salono, kiu estis 
		samtempe manĝoĉambro.</p>

		<p>La plej grandan parton de la ĉambro okupis kameno el verdaj kaheloj; 
		kelkaj dikaj traboj subtenis malaltan plafonon; de la ruĝe kolorita 
		planko en multaj lokoj malaperis la koloraĵo; blua papero ruĝe punktita 
		tapetis la murojn.</p>

		<p>Inter du fenestroj, rigardantaj la verdan fazeolan kurtenon, Teofilo 
		Wygrycz sidis sur mallarĝa kanapo kun fraksenaj brakoj, ĉe tablo kovrita 
		per vakstolo, anstataŭanta tukon. Kelkaj teleroj kun la restoj de la 
		manĝaĵo, karafo da akvo, salujo, vitra krenujo okupis la tablon. Apud la 
		kontraŭa muro, sur la malnova komodo, flanke de malgranda lampo staris 
		granda rezeda tufo en glaso. La du infanoj sidis ĉe ambaŭ flankoj de la 
		patro; Klaro alportis el la kuirejo kelke da piroj sur telero kaj 
		starante komencis senŝeligi unu.</p>

		<p><q rend="- ">Paĉjo, mi aĉetis por vi hodiaŭ bonegajn pirojn. Franjo kaj Staĉjo 
		ankaŭ ricevos po unu.</q></p>

		<p><q rend="--">Ĉu ili estas karaj?</q> demandis Wygrycz.</p>

		<p>La vizaĝo de la maljuna oficisto estis longa kaj osta, ĝia koloro 
		estis flava. La duone acida, duone apatia mieno montris homon ĥronike 
		malsanan kaj plenumantan neamatan oficon. Nur la okuloj, same 
		bierkoloraj kiel la okuloj de Klaro, kun longaj okulharoj, rigardis 
		iafoje sub la sulkoplena frunto inteligente kaj malsevere.</p>

		<p>La dekkvinjara knabineto, maldika, anemia blondulino, kies trajtoj 
		similis la longan vizaĝon de la patro, ekkriis vive:</p>

		<p><q rend="- ">Kial vi tiel elegante vestis vin, Klaro?</q></p>

		<p>Klaro havis la ĉiutagan perkalan striitan veston; ŝi nur metis freŝan 
		pinton ĉirkaŭ la kolo kaj la zonon kun ŝtala buko. Ŝi eĉ ne estis 
		korekte kombita, ĉar ŝiaj malobeemaj haroj ne volis glate kuŝi kaj 
		liberiĝis el la katenoj de la duoblaj pingloj. La nigraj bukloj flirtis 
		senĝene sur la frunto kaj nuko. Roza levkojo ornamis la malobeulojn.</p>

		<p>Aŭdinte la demandon de la fratino, Klaro kliniĝis por levi de la 
		planko piran ŝelon, kaj rektiĝinte respondis trankvile:</p>

		<p><q rend="- ">Elegante! Tute ne, mi nur metis freŝan pinton, ĉar la antaŭa estis 
		jam malpura.</q></p>

		<p><q rend="--">Vi metis ankaŭ vian novan zonon!</q> daŭrigis Franjo incitete.</p>

		<p>Ne respondante al la malpacema fratino, Klaro metis antaŭ la patro la 
		senŝeligitan piron kaj tranĉilon kun ligna tenilo.</p>

		<p><q rend="--">Ni hodiaŭ havos gaston, paĉjo,</q> ŝi diris.</p>

		<p><q rend="--">Gaston?</q> ekmiris la maljunulo, <q rend='- '>kiun? Eble sinjorino Dutkiewicz?&elipse; 
		sed ŝi ne estas gasto.</q></p>

		<p>Klaro, senŝeligante duan piron, daŭrigis kviete:</p>

		<p><q rend="- ">Kelke da fojoj mi renkontis en la ĝardeno sinjoron Przyjemski, la 
		sekretarion de princo Oskaro, kaj ni longe interparolis. Hodiaŭ li diris 
		al mi, ke li vizitos vin.</q></p>

		<p>Wygrycz faris grimacon.</p>

		<p><q rend="- ">Tre bezonas mi la viziton! Li malhelpos min dormi post la tagmanĝo&elipse; 
		mi estas laca, mi ne povas paroli&elipse;</q></p>

		<p>Li parolis per malĝentila tono; efektive, li sentis sin ĉiam laca kaj 
		malkutimis la fremdajn vizaĝojn.</p>

		<p>Franjo, spirito atakema, ekparolis vive per akra voĉo:</p>

		<p><q rend="- ">Vi do, Klaro, koniĝas en la ĝardeno kun junaj viroj? Kiamaniere?&elipse;</q></p>

		<p><q rend="--">Silentu kaj ne ĉikanu la fratinon!</q> riproĉis Wygrycz Franjon, kiu 
		tuj eksilentis.</p>

		<p>Tiam la juna knabo en kiteleto kun leda zono komencis rapide babili.	</p>

		<p><q rend="- ">Mi, mi scias, kiu estas sinjoro Przyjemski. Mia kolego, la filo de 
		la ĝardenisto de la princo, rakontis al mi, ke kun la princo venis lia 
		sekretario, kiun li tre amas, kun kiu li ludas fortepianon kaj ian alian 
		instrumenton&elipse; La nomo de la sekretario estas Przyjemski, li estas tre 
		gaja, ĉiufoje kiam li estis en la ĝardeno, li ludis kun la infanoj.</q></p>

		<p><q rend="--">Silentu, Staĉjo!</q> diris Franjo, <q rend='- '>la kavaliro de Klaro venas.</q></p>

		<p>Oni aŭdis malrapidajn, egalajn paŝojn malantaŭ la fazeolo; baldaŭ 
		malfermiĝis la vestibla pordo, tiel malalta, ke la venanto devis klini 
		la kapon. Przyjemski aperis kaj per unu rigardo ĉirkaŭprenis ĉion: la 
		malaltan plafonon, la verdan kamenon, la ruĝajn punktojn sur la blue 
		tapetitaj muroj, la restaĵojn de kaĉo sur la teleroj, la kvar personojn 
		ĉe la tablo, kovrita per vakstolo, la siringan tufon sur la komodo.</p>

		<p>Klaro kun roza nebulo sur la vangoj diris sufiĉe malestime al la 
		patro:</p>

		<p><q rend="- ">Paĉjo, sinjoro Julio Przyjemski, mia konato.</q></p>

		<p>Kaj al la gasto:</p>

		<p><q rend="- ">Mia patro.</q></p>

		<p>Wygrycz leviĝis kaj, etendante al la vizitanto sian longan, ostan 
		manon, diris:</p>

		<p><q rend="- ">Tio estas honoro por mi&elipse; Sidiĝu, mi tre petas vin&elipse;</q></p>

		<p>La ruĝo jam forlasis la vizaĝon de Klaro. Trankvile, kun delikata 
		rideto, ŝi deprenis la telerojn de la tablo kaj portante la piramidon en 
		la kuirejon faris al la fratino signon per la rigardo, por ke ŝi 
		forprenu la karafon kaj la vakstolon.</p>

		<p>Kiam la vakstolo estis forigita, oni vidis fraksenan tablon, kovritan 
		per kotona retotuko. Staĉjo metis sur ĝin la glason kun rezedo.</p>

		<p>Post kelkaj minutoj Klaro revenis el la kuirejo. Ĝoje ŝi rimarkis, ke 
		ŝia patro vive parolas kun la gasto. Li estas vera sorĉisto, se li 
		sukcesis tiel rapide forigi de la vizaĝo de la laca maljunulo maldolĉon 
		kaj apation!</p>

		<p>Przyjemski demandis lin pri la urbo, kie la maljuna oficisto pasigis 
		la tutan vivon, kaj tiamaniere tuj trovis aferon bone al li konatan kaj 
		ne indiferentan. Wygrycz parolis detale pri la loĝantaro de la urbo, pri 
		ĝiaj klasoj, pri la materiala stato de ĉiu el ili. En la komenco li 
		parolis malrapide kaj malfacile, kiel homo kiu malkutimis interparoli, 
		sed post kelkaj minutoj la vortoj ekfluis pli libere; en liaj malhelaj 
		okuloj ekbrilis inteligenteco kaj la ostaj manoj akompanis la frazojn 
		per energiaj gestoj. Klariginte al la gasto la interrilatojn de la 
		loĝantoj, li diris:</p>

		<p><q rend="- ">Malfeliĉo supre, malfeliĉo malsupre, malfeliĉo en la mezo. Multo 
		mankas ĉie kaj al ĉiu. Sed vi pardonu min, se mi diras al vi, ke iom 
		kulpaj pri ĉi tio estas la homoj riĉaj kaj kredeble inteligentaj, kiel 
		princo Oskaro&elipse;</q></p>

		<p>Li interrompis, ekŝanceliĝis.</p>

		<p><q rend="- ">Pardonu, sinjoro, eble mi ne devus diri tion al la sekretario kaj 
		amiko de la princo&elipse;</q></p>

		<p><q rend="--">Kontraŭe</q> interrompis lin vive Przyjemski, <q rend='- '>kontraŭe! Mi estas 
		amiko de la princo kaj tial tre interesas min la ĝenerala opinio pri li. 
		Volu do klarigi al mi, pri kio li estas kulpa?</q></p>

		<p>Wygrycz vive moviĝis sur la mallarĝa kanapo.</p>

		<p><q rend="--">Pri kio?</q> li ekkriis. <q rend='- '>Sinjoro, tio estas klara kiel la tago! La 
		plej granda parto de la posedaĵoj de la princo estas ĉi tie; en la urbo 
		li havas palacon, konstruitan de lia avo aŭ praavo&elipse; Li estas tiel 
		multepova, li havas tian nomon, ke se li vivus inter ni, se li konus 
		nin, se li studus la ĉi tieajn aferojn kaj &dash; homojn, ĉiu lia vorto estus 
		helpo, lumo, ĉiu faro estus beno&elipse; Mi petas vian pardonon, sinjoro, sed 
		vi mem postulis, ke mi parolu&elipse; La princo senĉese vojaĝas&elipse;</q></p>

		<p>Przyjemski mallaŭte kontraŭparolis:</p>

		<p><q rend="- ">Nur de kvin jaroj li ne estis ĉi tie. Antaŭe li loĝis sufiĉe longe 
		en la ĉi tieaj bienoj, en la palaco&elipse;</q></p>

		<p>Wygrycz, disetendante la manojn, ekkriis&elipse;</p>

		<p><q rend="- ">Kvazaŭ li tute ne estus&elipse; nenia diferenco!&elipse;</q></p>

		<p>Liaj okuloj brilis, sur la mallarĝaj lipoj ironio anstataŭis la 
		maldolĉan grimacon. En liaj vortoj estis sentebla ia protesto kontraŭ 
		ĉio suferita, eble longe kaŝata malamo kontraŭ la aristokrataro, kiu 
		fine eksplodis, &dash; malamo bazita sur seriozaj konsideroj.</p>

		<p>Przyjemski sidis sur fraksena seĝo, la kapo iom klinita, la ĉapelo en 
		la mallevita mano. Lia eleganta kaj gracia silueto, lia profilo kun 
		delikataj brovoj kaj kun maldikaj lipoj ombritaj de ore blondaj lipharoj 
		mirinde kontrastis la bluan ĉambron kun la verda kameno. Mallevinte la 
		okulojn li komencis malrapide paroli:</p>

		<p><q rend="- ">Permesu al mi, sinjoro, iom defendi la princon&elipse; nur iom, ĉar ankaŭ 
		mi apartenas al tiuj, kiuj tute ne kredas la perfektecon de iu ajn homo&elipse;
		Mi nur volus diri, ke la princo ne estas escepto. Se li havas mankojn, 
		se li ne plenumas iajn devojn, k. t. p. li ne estas escepto. Ĉiu homo 
		estas kreaĵo malnobla, egoista, ŝanĝema, &dash; li flirtas sur diversaj 
		specoj de malbono, kiel papilio sur la floroj.</q></p>

		<p>Wygrycz malpacience moviĝis sur la kanapo</p>

		<p><q rend="--">Mi petas vian pardonon,</q> eksplodis li fine, <q rend='- '>ne ĉiu! ne ĉiu! 
		Ekzistas en la mondo honestaj homoj, kiuj ne flirtas sur la pekoj, kiel 
		papilio sur la floroj. Ni ne bezonas, sinjoro, papiliojn! La tuta 
		malbono sur la tero devenas de tiaj papilioj!&elipse; Multon oni postulas de 
		personoj, kiuj ricevis multon! La princo multon ricevis de Dio, la homoj 
		do kaj Dio havas rajton postuli multon de li&elipse; Pardonu, sinjoro, ke mi 
		parolas tiamaniere pri via estro kaj amiko&elipse; Sed kiam homo longe 
		silentis, li fine ne povas sin deteni kaj diras ĉion, kio amasiĝis en 
		li. Mi ne volas kalumnii la princon&elipse; eble li estas la plej bona homo, 
		sed mi demandas vin: kion li faras?</q></p>

		<p>Li disetendis la ostajn, iom tremantajn manojn kaj kun brilantaj 
		okuloj daŭrigis:</p>

		<p><q rend="- ">Por kio la princo uzas sian riĉaĵon, saĝon, multepovon? Por kiu? 
		Kiel? Kion li faras, kion?</q></p>

		<p>Kaj li demande, insiste rigardis Przyjemski'n.</p>

		<p>La lasta levis la okulojn kaj respondis malrapide:</p>

		<p><q rend="- ">Nenion, tute nenion!</q></p>

		<p>Aŭdinte la konfirmon de sia praveco, Wygrycz kvietiĝis. Li levis sian 
		longan flavan fingron.</p>

		<p><q rend="- ">Tamen la princo estas kristano, li naskiĝis en tiu ĉi lando kaj 
		havas ĉi tie bienojn&elipse;</q></p>

		<p>Klaro, kiu sidis ĉe la fenestro kaj ornamis blankan kufon per pinto, 
		levis la kapon kaj duonvoĉe interrompis la patron:</p>

		<p><q rend="- ">Kara patro, ŝajnas al mi, ke ni ne devas tiel severe juĝi homojn 
		tiel diferencajn de ni, tute diferencajn&elipse;</q></p>

		<p><q rend="- ">Diferencajn? Kial diferencajn? Ĉu vi perdis la saĝon? La sama Dio 
		kreis ilin, la sama tero nin portas&elipse; ni ĉiuj pekas, suferas kaj mortas&elipse;
		Jen estas granda, plena egaleco&elipse;</q></p>

		<p><q rend="--">Vi estas prava, sinjoro&elipse;</q> konsentis Przyjemski <q rend='- '>vi diris 
		profundan veron&elipse; Erari, suferi kaj morti ĉiuj devas kaj ĉi tio estas 
		granda egaleco&elipse; sed mi estus tre danka al fraŭlino Klaro, se ŝi 
		daŭrigus la defendon de mia amiko.</q></p>

		<p>Li rigardis ŝin per tiel radiantaj okuloj, ke ŝi ridetante, tute 
		libere finis:</p>

		<p><q rend="- ">Ŝajnas al mi, ke la personoj tiel riĉaj, tiel multepovaj, kiel la 
		princo, vivantaj tute alie ol ni, havas aliajn opiniojn, bezonojn kaj 
		kutimojn; tio, kion ni scias bone, estas ne konata de ili; tio, kio 
		estas por ni devo, al ili ŝajnas superflua, aŭ tro malfacila. Eble la 
		princo estas tre bona, sed ne scias vivi, kiel li devus laŭ nia opinio&elipse; 
		Eble la homoj seniluziigis lin aŭ malbonigis, flatante kaj ŝajnigante 
		diversajn aferojn pro profitemo&elipse;</q></p>

		<p>La vizaĝo de Przyjemski fariĝis pli kaj pli ravoplena; li rigardis la 
		knabinon, kiel ĉielarkon. Wygrycz, kontraŭe, aŭskultis la filinon 
		malpacience. Kiam ŝi finis, li levis la ŝultrojn:</p>

		<p><q rend="- ">Virina rezonado, sinjoro! La virinoj ĉion scias klarigi: <q rend='""'>Ĉi tio 
		kaj tio, tiel kaj alie!</q> Kutiminte dozi la kaĉon, ili ĉie vidas 
		kaĉerojn. Mi komprenas nur unu leĝon kaj juĝon: aŭ reĝo aŭ vagulo! Aŭ la 
		homo obeas la dian leĝon, servas al sia proksimulo kaj al ĉiu bona 
		afero, aŭ li ne faras tion. En la unua okazo, eĉ se li estas pekulo, li 
		ion valoras; en la dua li ne valoras eĉ la ŝnuron por lin pendigi&elipse; Mi 
		finis.</q></p>

		<p>Przyjemski respondis post momento:</p>

		<p><q rend="- ">Via juĝo estas severa kaj absoluta, sed fraŭlino Klaro stariĝis 
		inter ni, kiel anĝelo dolĉa kaj paciga, ĉar ŝi estas anĝelo.</q></p>

		<p>Kaj tuj, lasinte al neniu tempon por respondo, li demandis 
		Wygrycz'on.</p>

		<p><q rend="- ">Ĉu vi ĉiam plenumis la nunan oficon, aŭ eble, kiel ŝajnas al mi, vi 
		havis alian okupon?</q></p>

		<p>Wygrycz faris maldolĉan grimacon.</p>

		<p><q rend="- ">Ĉiam, sinjoro, ĉiam, de mia dekoka jaro mi laboras en oficejoj. Mi 
		estas filo de metiisto, mia patro posedis ĉi tie dometon, kie li 
		laboris. Li edukis min en lernejo, mi finis kvinklasan kurson kaj 
		fariĝis oficisto. Sed kial vi demandas min pri ĉi tio?</q></p>

		<p>Przyjemski pripensis momenton kaj diris kun delikata saluto:</p>

		<p><q rend="- ">Mi malkaŝe konfesos al vi, ke mi trovis pensojn kaj parolmanieron&elipse; 
		pli altajn&elipse;</q></p>

		<p><q rend="--">Ol vi esperis!</q> finis Wygrycz kun ironia rideto. <q rend='- '>Supozeble en la 
		domo de via estro kaj amiko vi ne ofte renkontis malriĉajn homojn. La 
		malriĉeco, sinjoro, ne ĉiam estas sinonimo de malsaĝeco&elipse; Ha, ha, ha!&elipse;</q></p>

		<p>Wygrycz ŝajnigis sarkasman ridon, sed oni povis rimarki, ke la opinio 
		de la gasto flatis kaj ĝojigis lin.</p>

		<p><q rend="--">Tamen,</q> li daŭrigis, <q rend='- '>koncerne min, en mia vivo ekzistis favoraj 
		cirkonstancoj. Mi edziĝis kun virino instruita kaj plej bona, plej bona! 
		Ŝi estis instruistino, kiam ni ekamis unu la alian. Ŝi elektis min, 
		kvankam ŝi povis edziniĝi kun pli riĉa homo. Sed ŝi ne bedaŭris tion. Ni 
		estis feliĉaj. Ŝi estis pli instruita ol mi, sed mi estis sufiĉe 
		prudenta por profiti ŝian spiritan superecon. Post la ofica laboro, dum 
		la liberaj horoj ni legis kune, aŭ ŝi ludis por mi fortepianon, ĉar ŝi 
		havis muzikan talenton&elipse; Mi posedas, sinjoro, bonajn, sanktajn 
		rememoraĵojn de mia vivo, kaj en la alia mondo min atendas mia 
		sanktulino, kun kiu mi dezirus ree esti kiel eble plej baldaŭ, se ŝi ne 
		estus lasinta al mi la infanojn. Nur por ili mi vivas. Mi ŝuldas multon, 
		sinjoro, al ĉi tiu virino, kun kiu mi vivis kune dudek tri jarojn kiel 
		dudek tri tagojn&elipse; Ankaŭ ŝi, sur sia morta lito, tute konscia, dankis 
		min, antaŭ ol ŝi spiris la lastan spiron&elipse; Ni disiĝis en paco kaj amo, 
		same ni renkontos unu la alian antaŭ Dio&elipse;</q></p>

		<p>Per la fino de sia osta fingro li viŝis la malsekajn palpebrojn kaj 
		eksilentis.</p>

		<p>Przyjemski ankaŭ silentis, mallevinte la kapon. Post momento li diris 
		medite:</p>

		<p><q rend="- ">Ekzistas do sur la tero tiaj poemoj &dash; tiaj unuiĝoj kaj rememoraĵoj&elipse;</q></p>

		<p>Wygrycz kuntiris ironie la lipojn.</p>

		<p><q rend="- ">Se vi ne scias tion de via propra sperto, se vi eĉ ne vidis tiajn 
		poemojn, tiam&elipse; pardonu mian malkaŝemon: vi estas tre kompatinda&elipse;</q></p>

		<p>Przyjemski levis la kapon per subita movo kaj ekrigardis la oficiston 
		kun mirego, kiu tuj malaperis.</p>

		<p><q rend="--">Jes, jes&elipse;</q> li diris, <q rend='- '>malriĉeco kaj riĉeco havas tute malsaman 
		signifon&elipse; tute malsaman&elipse;</q></p>

		<p>Li turnis sin al Klaro, kliniĝinta al la muslino kuŝanta sur ŝiaj 
		genuoj.</p>

		<p><q rend="- ">Mi ankoraŭ ne redonas al vi la libron, kiun vi pruntis al mi, mi eĉ 
		petas alian de la sama speco, se vi posedas ian&elipse;</q></p>

		<p><q rend="--">Ĉu vi deziras poezion?</q> ŝi demandis, levante la kapon.</p>

		<p><q rend="- ">Jes, ĉar mi konas ĝin malmulte kaj supraĵe&elipse;</q></p>

		<p>Wygrycz intermetis:</p>

		<p><q rend="- ">Mia edzino lasis al la filinoj malgrandan bibliotekon, kiu enhavas 
		ankaŭ verkojn de poezio.</q></p>

		<p>Kaj li aldonis afable:</p>

		<p><q rend="- ">Klaro, montru al la sinjoro nian bibliotekon, eble li elektos ion&elipse;</q></p>

		<p><q rend="--">Ĝi estas en mia ĉambro</q> diris Klaro leviĝante.</p>

		<p>Dio! ĉu eblas nomi ĉambro ĉi tiun kaĝeton? Ree verda kameno, unu 
		fenestro, du dikaj traboj super la kapo, lito, tablo, du seĝoj kaj ruĝa 
		ŝranko vitrita! Kia ĉambro, tia biblioteko. Kelke da bretoj, ducent 
		volumoj en grizaj, malnovaj bindaĵoj. Przyjemski staris tuj malantaŭ 
		Klaro, kiu tuŝante ĉiun libron per la fingro, diris la nomon de la 
		aŭtoro kaj titolon de la verko.</p>

		<p><q rend="- "><q rend='""'>En Svisujo.</q> Ĉu vi deziras ĝin?</q></p>

		<p><q rend="- ">Bone. Kiom da fojoj mi estis en tiu lando!&elipse; Mi konas la poemon; 
		ŝajnas al mi, ke mi ĝin konas, sed eble ne&elipse;</q></p>

		<p>Kiam ŝi etendis al li la libron en eluzita bindaĵo, kredeble legitan 
		multe, multe da fojoj, li momenton tenis ŝian manon en sia kaj flustris:</p>

		<p><q rend="- ">Dankon, ke vi defendis mian amikon&elipse; Dankon, ke vi ekzistas&elipse;</q></p>

		<p>Ili revenis en la manĝoĉambron. Przyjemski ekstaris kun la ĉapelo en 
		la mano antaŭ la oficisto. Ŝajnis, ke li volas diri ion, sed li 
		ŝanceliĝas kaj pripensas.</p>

		<p><q rend="--">Mi dezirus</q> li diris post momento, <q rend='- '>demandi kaj peti vin pri io 
		kaj mi anticipe petas vian pardonon, se mi &dash; estas maldiskreta&elipse;</q></p>

		<p><q rend="--">Mi petas vin</q> diris Wygrycz, <q rend='- '>parolu malkaŝe. Ni ja estas 
		najbaroj, kaj se mi povas esti utila al vi&elipse;</q></p>

		<p><q rend="--">Kontraŭe</q> interrompis Przyjemski, <q rend='- '>mi volis proponi al vi miajn 
		servojn&elipse;</q></p>

		<p>Li apogis pli forte la manon al la tablo kaj daŭrigis per pli mola, 
		velura voĉo:</p>

		<p><q rend="- ">Jena estas la afero: vi ne fartas bone, vi havas du junajn 
		infanojn, kiuj bezonas ankoraŭ multon, multon, kaj viaj rimedoj por 
		ekzistado estas iom&elipse; nesufiĉaj. Aliflanke mi havas influon, grandan 
		influon al princo Oskaro, tre multepova, tre riĉa homo&elipse; Mi estas certa, 
		ke kiam mi klarigos al li la aferon, la princo volonte, plezure faros 
		por vi ĉion eblan&elipse; Li povos faciligi la edukadon de ĉi tiu juna knabo 
		kaj zorgi pri lia estonteco&elipse; En siaj bienoj li facile trovos por vi 
		oficon, malpli lacigan ol la via kaj pli profitan&elipse; Se vi permesus al mi 
		paroli pri ĉi tio kun la princo&elipse;</q></p>

		<p>Li klinis la kapon, li atendis. Wygrycz aŭskultis en la komenco 
		scivole, poste li mallevis la kapon. Kiam Przyjemski ĉesis paroli, li 
		levis la okulojn, ektusetis kaj respondis:</p>

		<p><q rend="- ">Mi tre dankas vin por viaj bonaj intencoj, sed mi ne volas profiti 
		la favoron de la princo&elipse; ne, mi ne volas&elipse;</q></p>

		<p><q rend="--">Kial?</q> Przyjemski demandis.</p>

		<p><q rend="- ">Ĉar oni devas kutimi akcepti favorojn de multepovuloj&elipse;</q></p>

		<p>Mi ne kutimis. Ĉu mia ofico estis profita, ĉu ne profita, mi ĉiam 
		estis mia servisto kaj mia estro.</p>

		<p>Przyjemski levis la kapon. Kolera flamo ekbrilis en liaj bluaj 
		okuloj. Li komencis paroli, pli forte ol ordinare skandante la vortojn:	</p>

		<p><q rend="- ">Vi vidas!&elipse; Vi mem vidas!&elipse; Vi riproĉas al la princo, ke li estas 
		senutila por la aliaj, kaj kiam aperas okazo esti utila, oni ne akceptas 
		liajn servojn&elipse;</q></p>

		<p><q rend="--">Certe, sinjoro, certe!</q> respondis Wygrycz, kies okuloj ankaŭ 
		brilis. <q rend='- '>Se mi scius, ke la princo helpas min kiel frato fraton, kiel 
		homo pli favorata de Dio alian malpli favoratan sed egalan al li, mi 
		akceptus, sendube mi akceptus kaj estus danka&elipse; Sed la princo ĵetus al 
		mi sian bonfaron kiel oston al hundo kaj mi, kvankam ne riĉa, mi ne 
		levas la ostojn de la tero&elipse;</q></p>

		<p>Delikata ruĝo aperis sur la vangoj de Przyjemski.</p>

		<p><q rend="--">Tio estas antaŭjuĝo</q> li diris, <q rend='- '>fanatismo&elipse; la princo ne estas 
		tia, kia vi lin opinias&elipse;</q></p>

		<p>Wygrycz ree disetendis la manojn.</p>

		<p><q rend="- ">Mi ne scias, sinjoro, mi ne scias! Neniu ĉi tie povas tion scii, 
		ĉar neniu konas la princon!</q></p>

		<p><q rend="--">Ĉi tio estas la kerno de nia disputo</q> konkludis Przyjemski kaj 
		etendis al la maljunulo sian blankan, longan manon.</p>

		<p><q rend="- ">Mi petas vian permeson iam reveni&elipse;</q></p>

		<p><q rend="--">Mi petas, mi petas vin</q> konsentis tre afable Wygrycz.</p>

		<p><q rend="- ">Ĉu vi intencas longe resti ĉi tie kun la princo?</q></p>

		<p><q rend="- ">Ne longe. Ni baldaŭ forveturos en la bienojn de la princo, sed ni 
		eble revenos kaj pasigos ĉi tie la tutan vintron&elipse;</q></p>

		<p>Dirante la lastajn vortojn, li rigardis Klaron; ŝiaj okuloj estis 
		turnitaj ne al li, sed al la patro. Tuj kiam la pordo fermiĝis post la 
		gasto, ŝi ĵetis sin al la kolo de la maljunulo.</p>

		<p><q rend="- ">Paĉjo mia amata, mia kara, mia ora, kiel bone vi faris!</q></p>

		<p>Ŝi kisis liajn manojn kaj vangojn. Wygrycz turnis for la kapon, 
		grimacante.</p>

		<p><q rend="- ">Sufiĉe&elipse; donu al mi la noktan surtuton kaj la pantoflojn. Mi 
		kuŝiĝos&elipse; la vizito lacigis min&elipse;</q></p>

		<p>Klaro kuris por la postulitaj aferoj kaj en la pordo ŝi aŭdis la 
		akran voĉon de la fratino:</p>

		<p><q rend="- ">Vi scias paĉjo, ke sinjoro Przyjemski enamiĝis? Ĉu vi rimarkis, 
		kiamaniere li diris: <q rend='""'>Ĉar fraŭlino Klaro estas anĝelo</q> Kaj kiel li ŝin 
		rigardis!</q></p>

		<p><q rend="--">En via aĝo oni ne konkludas pri tiaj aferoj&elipse;</q> diris severe la 
		patro&elipse;</p>

		<p><q rend="--">Mi ne estas plu infano</q> respondis fiere Franjo, <q rend='- '>kaj se Klaro 
		amindumas junajn virojn, mi povas almenaŭ scii, ke ŝi faras tion&elipse;</q></p>

		<p>Klaro donis al la patro la surtuton per tremantaj manoj.</p>

		<p>Wygrycz sin turnis al Franjo:</p>

		<p><q rend="- ">Haltigu vian langon kaj ĉesu turmenti vian fratinon. Petu Dion, ke 
		vi ŝin similu. Prava estis la sinjoro, kiam li nomis ŝin anĝelo.</q></p>

		<p>Li eliris, frapante per la pantofloj.</p>

		<p>Franjo metis tukon sur la kapon kaj kuris en la kudrejon. Klaro 
		alvokis la fraton.</p>

		<p><q rend="- ">Alportu la kajeron, ni ripetos vian aritmetikan lecionon.</q></p>

		<p>La knabo, bela kaj rondvanga, kun vivplenaj okuloj, ĉirkaŭprenis ŝin 
		kaj komencis kolerete:</p>

		<p><q rend="- ">Malbona estas Franjo! Ŝi ĉiam incitetas kaj ĉikanas vin!</q></p>

		<p>Klaro, karesante la frunton kaj la harojn de la knabo, respondis:</p>

		<p><q rend="- ">Ne diru tion, ŝi havas bonan koron kaj amas nin ĉiujn; ŝi nur estas 
		tro viva, ni devas pardoni tion al ŝi&elipse;</q></p>

		<p>Premante ŝin en siaj brakoj, la knabo daŭrigis:</p>

		<p><q rend="- ">Vi estas pli bona, pli bona&elipse; vi estas patrinjo de mi, de Franjo, 
		de paĉjo, de ni ĉiuj!&elipse;</q></p>

		<p>Klaro ekridetis kaj dufoje kisis la ruĝvangan knabon.</p>

	      </div>
<div type="chapter" rend="doc" id="iv">

     <head>Ĉaptiro IV</head>		

		<p>En la sekvinta tago, kiam Wygrycz en nokta surtuto kaj pantofloj 
		faris sian sieston, Franjo estis ĉe la kudrejo kaj Klaro kun la frato 
		sidis ĉe libroj kaj kajeroj, iu frapis delikate la pordon. Staĉjo salte 
		leviĝis de la seĝo kaj malfermis la pordon; Klaro, levante la okulojn de 
		la kajero, ruĝiĝis purpure.</p>

		<p><q rend="--">Eĉ se mi estus trudema, ĉi tiu rolo estas malagrabla kaj ridinda</q> 
		komencis Przyjemski jam en la pordo, <q rend='- '>mi venas ion proponi al vi. Sed 
		antaŭe, bonan tagon! aŭ pli ĝuste: bonan vesperon! kaj demando: kial vi 
		ne estis hodiaŭ en via laŭbo?</q></p>

		<p><q rend="- ">Mi ne havis tempon; mi estis ĉe sinjorino Dutkiewicz, prenis de ŝi 
		kufojn kaj petis ŝian konsilon pri mastruma afero.</q></p>

		<p><q rend="- ">Ah! ĉi tiu sinjorino Dutkiewicz!&elipse; Kiom da tempo ŝi al vi okupas, 
		kiom da ĉagreno ŝi kaŭzas al mi!&elipse;</q></p>

		<p><q rend="- ">Al vi? ĉagrenon?</q></p>

		<p><q rend="- ">Jes, jam la duan fojon mi malesperis, ne trovinte vin en la laŭbo 
		en la kutima horo.</q></p>

		<p>Ili interŝanĝis vortojn kaj senĉese rigardis sin reciproke, kvazaŭ 
		iliaj rigardoj ne povus forlasi unu la alian.</p>

		<p><q rend="- ">Sidiĝu, sinjoro, mi petas vin.</q></p>

		<p><q rend="- ">Mi tute ne intencas sidiĝi kaj mi venis, por ke vi ankaŭ ne sidu ĉi 
		tie. Rigardu.</q></p>

		<p>Li montris la libron pruntitan hieraŭ, kiun li ĵetis en la ĉapelon, 
		kiam li venis en la ĉambron.</p>

		<p><q rend="- ">Jen estas mia propono: Ni iru en la laŭbon kaj ni legu kune <q rend='""'>En 
		Svisujo</q> Prenu vian laboraĵon, vi kudros kiam mi voĉe legos. Ĉu vi 
		konsentas?</q></p>

		<p><q rend="- ">Ah, tio estus rava!</q></p>

		<p>Sed ŝi ekrigardis Staĉjon.</p>

		<p><q rend="- ">Mi devas ripeti la lecionojn kun li&elipse;</q></p>

		<p>La knabo, kiu scivole aŭskultis la interparoladon, ĉirkaŭprenis ŝin 
		kaj komencis peti:</p>

		<p><q rend="- ">Iru, Klaro, mia kara, mia ora, iru, se vi volas&elipse; Mi lernos ĉion. 
		Granda afero la geografio! Mi lernos parkere kaj vespere mi ripetos al 
		vi ĉion. Vi vidos, mi scios ĝin, kiel Patro nia&elipse;</q></p>

		<p><q rend="- ">Certe, Staĉjo?</q></p>

		<p><q rend="- ">Certe! Kiel mi amas paĉjon! Kiel mi amas vin!</q></p>

		<p>Ĝojo ekbrilis sur ŝia vizaĝo, tamen ŝi flustris ŝanceliĝante:</p>

		<p><q rend="- ">Sed la temaŝino?</q></p>

		<p><q rend="--">Mi boligos! Granda afero la temaŝino!</q> kriis Staĉjo kun fervoro.
		</p>

		<p><q rend="- ">Kaj kiam la patro vekiĝos, vi alvokos min?</q></p>

		<p><q rend="- ">Mi alvokos! Granda afero alvoki! Kaj kiam Franjo revenos, mi ankaŭ 
		vokos, por ke ŝi ne vidu vin kun la sinjoro, ĉar se ŝi vidos, ŝi ree 
		priridos vin.</q></p>

		<p>Klaro fermis al li la buŝon per kiso. Post du minutoj ŝi iris kun 
		Przyjemski tra la ĝardeno, tenante en la mano la korbon plena de muslino 
		kaj pintoj.</p>

		<p><q rend="--">Vi havas ĉarman fraton</q> diris Przyjemski. <q rend='- '>Mi volus kisi lin pro 
		tio, ke li liberigis vin de la&elipse; servado. Ĉar vi estas servistino de via 
		tuta familio&elipse; sed kion diris la kara infano? Se via fratino vidos vin 
		kun mi, ŝi vin priridos?</q></p>

		<p>Granda estis la konfuzo de Klaro. Feliĉe, en la sama momento ŝi 
		rimarkis en la najbara parko tiel belan ludon de koloroj, ke ŝi ekkriis 
		kun entuziasmo.</p>

		<p><q rend="- ">Rigardu, sinjoro, tie en la angulo de la parko, kiel belege la suno 
		sternas siajn radiojn en la malluma aleo&elipse; kvazaŭ tapiŝon el oraj 
		moviĝantaj fadenoj&elipse;</q></p>

		<p><q rend="- ">Ĉu vi estis iam en la parko?</q></p>

		<p><q rend="- ">Ne, neniam, mi ja ne povis&elipse;</q></p>

		<p><q rend="- ">Jen bona ideo&elipse; kial mi antaŭe ne pensis pri ĝi? Ni vizitu kune la 
		parkon de la princo!</q></p>

		<p>La propono timigis ŝin.</p>

		<p><q rend="--">Oh, ne!</q> ŝi ekkriis, <q rend='- '>estas malpermesite&elipse;</q></p>

		<p>Li ekridis preskaŭ laŭte.</p>

		<p><q rend="- ">Se mi enkondukos vin&elipse;</q></p>

		<p>Li estas prava; lia permeso egalvaloras la permeson de la princo mem.</p>

		<p>Granda estis la tento. Kiom da fojoj, rigardante la majestajn aleojn, 
		ŝi revis trairi ilian tutan longon, nur unu fojon en la vivo, sidi unu 
		momenton en ĉi tiu maro de verdaĵo, kies supraĵon sulkigas ombroj kaj 
		lumoj! Sed ŝia maltrankvilo daŭris. Ŝanceliĝante ŝi haltis antaŭ la 
		laŭbo.</p>

		<p><q rend="- ">Kaj se ni renkontos&elipse;</q></p>

		<p><q rend="- ">Kiun?</q></p>

		<p><q rend="- ">La princon!</q></p>

		<p>Przyjemski ekridis ree tiel laŭte, kiel ŝi neniam aŭdis lin ridi.</p>

		<p><q rend="--">Li ne estas hejme; li foriris samtempe kun mi&elipse;</q> li certigis.</p>

		<p><q rend="- ">Eble pli bone estos en la laŭbo?&elipse;</q></p>

		<p>Sed li diris:</p>

		<p><q rend="- ">Mi petas vin: kredeble jam de longe vi deziras viziti la parkon, 
		kaj plenumo de via deziro estos feliĉo por mi. Vi petis la falantan 
		stelon pri ekskurso en ĉi tiu somero en la arbaron&elipse; Eble promeno en la 
		parko anstataŭos la revatan&elipse; Ne rifuzu al mi&elipse;</q></p>

		<p>Ŝi estus povinta kontraŭbatali la tenton viziti la parkon mistere 
		allogan, sed ŝi cedis al lia peto.</p>

		<p><q rend="--">Bone, ni iru,</q> ŝi diris obee.</p>

		<p><q rend="--">Bravo!</q> ekkriis Przyjemski.</p>

		<p>Ili ambaŭ havis mienojn de petolantaj infanoj, tiel ili estis gajaj 
		kaj ridemaj.</p>

		<p>Per rapidaj paŝoj, preskaŭ kurante, ili trairis la spacon, kiu 
		disigis ilin de la parka pordo, kaj eniris la grandan aleon, sur kies 
		ambaŭ flankoj staris jarcentaj arboj. La dikaj trunkoj kaj la sennombraj 
		folioriĉaj branĉoj formis kvazaŭ du murojn. La sunaj radioj traboris la 
		verdaĵon kaj oris la foliojn. Nigra strio de tero ĉe la malsuproj de la 
		dikaj trunkoj estis kovrita de reto, kies maŝoj estis oraj, neegalaj kaj 
		moviĝemaj.</p>

		<p>Klaro eksilentis, malrapidigis la paŝojn. La rideto malaperis de ŝiaj 
		lipoj. Przyjemski rigardis kun plezuro ŝian vizaĝon.</p>

		<p><q rend="--">Kiel impresebla vi estas!&elipse;</q> li diris mallaŭte. Ŝi ne respondis, 
		paŝante kvazaŭ en preĝejo, delikate, preskaŭ sur la fingroj, apenaŭ 
		tuŝetante la teron.</p>

		<p>Silente ili trairis la aleon paralela al la ĝardeno, kie staris la 
		dometo kovrita de fazeolo. Sed kiam ili venis al alia aleo, same majesta 
		kiel la ĉefa, nur malpli longa, Klaro kvazaŭ vekiĝis:</p>

		<p><q rend="--">Ni ne iru pli malproksimen,</q> murmuretis ŝi.</p>

		<p><q rend="--">Kontraŭe, ni iru!</q> li insistis. <q rend='- '>Se ĉi tiu aleo kondukus ĝis la 
		fino de la mondo, mi irus kun vi kaj mi ne demandus, kiam ĝi finiĝos.</q></p>

		<p><q rend="--">Sed ĉar ĝi ne kondukas al la fino de la mondo, sed rekte ĝis la 
		palaco&elipse;</q> diris Klaro, provante ŝerci.</p>

		<p><q rend="--">Tute ne &dash; interrompis Przyjemski,</q> de ĝia fino ĝis la palaco estas 
		ankoraŭ kelkaj centoj da paŝoj, kiujn okupas florĝardeno. Ni iru al la 
		floroj&elipse;</p>

		<p>Klaro haltis. Ŝi ne komprenis la motivon de la maltrankvilo, kiun ŝi 
		sentis, sed influata de ĝi, ŝi diris decideme:</p>

		<p><q rend="- ">Mi eksidos ĉi tie&elipse; sur ĉi tiu herbaĵa benko&elipse; Bela benko, belega 
		loko!</q></p>

		<p>La herbaĵa benko estis tre malalta kaj tiel mallarĝa, ke apenaŭ du 
		personoj povis sidi tie. Branĉoriĉa arbo ombris ĝin, kaj antaŭ ĝi kuŝis 
		herba, velura tapiŝo.</p>

		<p>Izolita estis la loko. Alta muro de verdaĵo kaŝis de la rigardoj la 
		palacon kaj ĝardenon. Inter du trunkoj oni vidis herbaron, sur kiun la 
		subiranta suno verŝis siajn oblikvajn radiojn. Malproksime, ĉe la fino 
		de la aleo, la florĝardeno kontrastis la verdan fonon, kiel hela 
		multkolora makulo. Silento regis ĉirkaŭe. Nur la birdetoj pepis inter la 
		branĉoj kaj de tempo al tempo flava folio falis teren.</p>

		<p>La silenton interrompis ekkrio de Klaro. Sidiĝante sur la benkon, ŝi 
		ekvidis la florĝardenon; ŝi ekkriis, brubatante la manojn:</p>

		<p><q rend="- ">Dio! kiom da floroj! kiel belegaj ili estas!</q></p>

		<p>Przyjemski prenis el ŝia mano la korbon kaj metis ĝin apude sur la 
		benkon. Ĝojo ekbrilis sur lia vizaĝo, kiam li petis:</p>

		<p><q rend="- ">Restu momenton sola ĉi tie. Mi tuj revenos. Mi nur petas vin: timu 
		nenion kaj ne foriru&elipse; Mi tuj revenos!</q></p>

		<p>Li foriris al la palaco per rapidaj paŝoj.</p>

		<p>Klaro sekvis lin per sia rigardo. Renkonte al li kuris juna knabo en 
		livreo kun metalaj butonoj, supozeble ĝardenisto aŭ lakeeto. Przyjemski 
		ion diris al li kun ordona gesto. Kiam la knabo rapide forkuris, 
		Przyjemski ankoraŭ unu fojon sin turnis al li, kriante, tiel laŭte, ke 
		ŝi klare aŭdis:</p>

		<p><q rend="- ">Plej rapide!</q></p>

		<p>Li revenis al ŝi kaj staris, tenante en la mano la ĉapelon kaj 
		libron. Klaro sulkigis sur fadeno dikan pinton por ornami kufon, kiu 
		kuŝis sur ŝiaj genuoj.</p>

		<p><q rend="- ">Ĉu ĝi estas kufo de la sinjorino&elipse; vidvino de la veterinaro?</q></p>

		<p><q rend="--">De sinjorino Dutkiewicz,</q> ŝi korektis, <q rend='- '> jes, de kelkaj jaroj nur 
		mi liveras ilin al ŝi&elipse;</q></p>

		<p><q rend="--">Ĉu vi nenion diros al mi pri la persekuto minacanta vin de via 
		fratineto? Staĉjo ja promesis gardi vin&elipse;</q></p>

		<p>Konfuziĝinte, ŝi ne levis la kapon.</p>

		<p><q rend="--">Franjo ne estas tre laborema en la kudrejo</q> ŝi diris kvazaŭ 
		devigite, <q rend='- '>oni tie ne estas kontentaj. En la urbo ŝi koniĝis kun 
		personoj, kiuj malbone ŝin influas&elipse;</q></p>

		<p><q rend="- ">Ŝiaj buŝo kaj rigardo montras personon kaprican kaj malpaceman&elipse; Ŝi 
		kredeble kaŭzas al vi multajn suferojn&elipse;</q></p>

		<p><q rend="--">Tute ne, mi certigas vin!</q> ekkriis vive Klaro, <q rend='- '>ŝi estas tre 
		bona, ora koro. Nur unu afero ĉagrenas min, ke ŝi ne amas kudradon. 
		Tamen ŝi nepre devas ellerni metion, por havi poste pecon da pano. Ni 
		decidis, patro kaj mi, ke ŝi estu modistino. Kion ni povus plu? Sed kiel 
		forigi la malbonajn influojn, jen estas demando, kiu nin tre ĉagrenas</q></p>

		<p>Ŝi parolis, ne ĉesante kudri, ne levante la kapon. Li aŭskultis 
		atente, sed ne sidiĝis kaj ĉiumomente rigardis al la florĝardeno, kvazaŭ 
		ion atendante. Fine li ekvidis la knabon en livreo kuranta kun granda 
		bukedo. Przyjemski rapidis al li.</p>

		<p>Klaro levis la kapon kaj vidis, ke Przyjemski prenas el la manoj de 
		la knabo la florojn. Metinte la manon kun la bukedo malantaŭ la dorson, 
		li rapide revenis. Diveninte, ke la floroj estas por ŝi, Klaro faris 
		vivan movon; la kufo kaj la pintoj falis de ŝiaj genuoj teren.</p>

		<p>Przyjemski, kiu jam estis kelke da paŝoj de ŝi, rapide proksimiĝis, 
		fleksis unu genuon kaj, levante per unu mano la falintajn objektojn, per 
		la alia etendis al ŝi la bukedon.</p>

		<p>Unu momento, unu movo, unu rigardo en ŝiajn okulojn, kaj ree li 
		staris antaŭ la knabino, kiu kaŝis la purpuran vizaĝon en la bukedo.</p>

		<p>La floroj, rapide deŝiritaj, senarte kunigitaj, belegaj, variaj kaj 
		bonodoraj.</p>

		<p>Ilia ebriiga odoro, iliaj brilaj koloroj konfuzis la imagon, koron 
		kaj sentojn de Klaro en momento, kiam la bela viro genuis antaŭ ŝi kaj 
		rigardis en la profundon de ŝiaj okuloj.</p>

		<p>Li, ankaŭ tre kortuŝita, rapide trankviliĝis.</p>

		<p><q rend="--">Kaj nun</q> li diris sidiĝante ĉe ŝia flanko, <q rend='- '>ni forgesu ĉiujn 
		hejmajn zorgojn, ĉion malbonan, malgrandan, ĉion doloran kaj ni transiru 
		en pli bonan mondon!&elipse;</q></p>

		<p>Per tonoriĉa kaj lerta voĉo li komencis legi:</p>

		<lg type="stanza">
		<l>De kiam ŝi flugis per sonĝo la ora, </l>
		<l>Mi svenas, sopire sekiĝas, dolora; </l>
		<l>Ne scias mi, kial l'anim' al ĉieloj </l>
		<l>Ne flugas el cindroj post ŝi, al anĝeloj? </l>
		<l>Pro kio ne flugas al mondo alia, </l>
		<l>Al tiu savita, amata la mia! </l>
		</lg>
		<note><q rend='""'>En Svisujo</q> de I. Slowacki, traduko de A. Grabowski.</note>
		
		<p>Flugis la momentoj. Flavaj kaj rozaj folioj falis de la arboj.</p>

		<p>La oblikvaj sunaj radioj fariĝis pli kaj pli mallongaj, la malgrandaj 
		oraj rondoj sur la nigra tero &dash; malpli larĝaj kaj malpli multenombraj. 
		Klaro ĉesis kudri. Metinte la manojn sur la genuojn, ŝi aŭskultis, kaj 
		ŝiaj pupiloj ore brilis.</p>

		<p>Li legis:</p>

		<lg type="stanza">
		<l>Ŝi flamis kiele fumilo de mirho, &dash; </l>
		<l>Ke mem ŝi ne scias pri flam', estis vida; </l>
		<l>Profunda fariĝis l'okula safiro, </l>
		<l>Kaj l'ond' de l'blankeco sur brust' pli rapida&elipse; </l>
		</lg>
		
		<p>Pli rapida fariĝis ŝia spirado. Ĉu tio estas sonĝo? Ĉu ŝi jam mortis 
		kaj estas en la paradizo? El ŝia bukedo flugas ebriiga odoro kaj 
		proksime de ŝi la bela voĉo legas:</p>

		<lg type="stanza">
		<l>Moment' estas, antaŭ ol luno eliras: </l>
		<l>La najtingalar' eksilentas la kanta, </l>
		<l>Kaj pendas folioj sen mov' bruetanta, </l>
		<l>Kaj fontoj herbejaj mallaŭte pli spiras&elipse; </l>
		</lg>
			
		<p>Sen murmureto falis de la arboj la folioj, ĉie regis kvieto, la 
		krepusko jam komencis sterni sian kovrilon. Li legis:</p>

		<lg type="stanza">
		<l>En tia momento ah! ploras du koroj! </l>
		<l>Se ion pardoni nur havas &dash; pardonas, </l>
		<l>Se ion forgesi &dash; forgesas memoroj! </l>
	        </lg>
	      
  	        <p>Pasis la minutoj; proksimiĝis la fino de l'poemo.</p>

		<p>La delogita 
		amatino <q rend='""'>flugis per sonĝo la ora</q>, la amato, konvinkita ke ŝi <q rend='""'>venis el 
		ĉielarko</q>, ploras ŝian perdon.</p>

		<lg type="stanza">
		<l>Kaj fluas fontan', najtingala ar' ĝemas, </l>
		<l>Pri ŝi ili diras &dash; mi kore ektremas </l>
		<l>Kaj preĝas pri morto en fru', malespere&elipse; </l>
  	        </lg>
		  
		<p>Li levis la rigardon de la libro kaj direktis ĝin al la vizaĝo de la 
		kunulino. Du grandaj larmoj brilis sur la okulharoj de Klaro.</p>

		<p>La juna homo etendis delikate la brakon kaj kovris ŝian manon per 
		sia. Klaro ne forigis sian manon; du grandaj larmoj fluis de la 
		okulharoj sur la rozajn vangojn.</p>

		<p><q rend="--">Ĉu ili estas larmoj de bedaŭro, aŭ de feliĉo?</q> li demandis tre 
		mallaŭte.</p>

		<p>Post momenta silento ŝi respondis apenaŭ aŭdeble:</p>

		<p><q rend="- ">De feliĉo!</q></p>

		<p>Ŝi estis plena de feliĉo kaj samtempe de stranga doloro. Subite ŝi 
		eksentis, ke brako delikate ĉirkaŭprenas ŝian talion. Malaperis la 
		sonĝo. Kun sento de feliĉo kaj doloro kuniĝis konfuzo. Timigite, Klaro 
		ŝovis sin ĝis la fino de la benko kaj ne levante la palpebrojn, rapide, 
		senorde ŝi ĵetis en la korbon la muslinon kaj la puntojn.</p>

		<p><q rend="--">Mi jam iros hejmen,</q> ŝi flustris.</p>

		<p>Li sidis kliniĝinta kun la kubuto sur la genuo kaj apogis sur la 
		manplato la frunton, same ruĝiĝintan kiel ŝiaj vangoj. Liaj delikataj 
		naztruoj jen larĝigis, jen kuntiriĝis, lia mano ĉifis nerve la muslinon.
		</p>

		<p>Tio ne daŭris longe. Li trankviliĝis, remetis sian manon sur ŝian kaj 
		diris preskaŭ ordone:</p>

		<p><q rend="- ">Vi ne iros ankoraŭ, ĉar ni ankoraŭ ne finis la poemon.</q></p>

		<p>La unuan fojon, de la tempo kiam ŝi konis lin, despota tono eksonis 
		en lia voĉo. Tenante ŝian manon en la sia, kaj rigardante teren, li 
		ekmeditis kaj mordetis la malsupran lipon. Post momento li lasis ŝian 
		manon kaj ekparolis pli delikate:</p>

		<p><q rend="- ">Mi rememoris ion, kio post la belega poemo <q rend='""'>En Svisujo</q> sonos 
		kvazaŭ grinco post anĝela kanto. Kion fari? Mi devas ĝin komuniki al vi. 
		Ni kune aŭskultis la anĝelan kanton, ni kune aŭdos la grincon. Kial mi 
		sola devus aŭdi ĝin?</q></p>

		<p>Ironia fariĝis la esprimo de liaj lipoj, la sulko inter la brovoj pli 
		profundiĝis. Post momenta silento li daŭrigis.</p>

		<p><q rend="- ">Antaŭ kelkaj tagoj mi trovis en la ĉambro de mia amiko polan 
		tradukon de ama poezio de Heine. Mi neniam antaŭe legis ĝin en traduko. 
		Mi rigardis la libron, mi komencis legi. La traduko estas tre bela, tre 
		bela, Mi havas tre bonan memoron; hieraŭ mi diris al vi parkere unu 
		strofon, nun mi diros alian. Aŭskultu atente.</q></p>

		<p>Kliniĝinta al ŝi, apogante la vizaĝon sur la manplato kaj rigardante 
		en la profundon de ŝiaj okuloj, li deklamis malrapide kanton de Heine:	</p>

		<lg type="stanza">
		<l>Junul' junulinon ekamis, </l>
		<l>Lin ŝia ekamis anim', </l>
		<l>Sed la reciprokan konfeson, </l>
		<l>Haltigis ilia estim',&elipse; </l>
		</lg>

		<lg type="stanza">
		<l>Kaj kiam for ili disiris, </l>
		<l>Funebro en ambaŭ la kor', </l>
		<l>Ne sciis eĉ unu pri dua </l>
		<l>En lasta de l'vivo la hor'&elipse; </l>
		</lg>
		
		<p><q rend="- ">Rimarku bone&elipse; ili amis unu la alian, sed <q rend='""'>ne sciis eĉ unu pri dua 
		en lasta de l'vivo la hor'</q> ĉar <q rend='""'>la reciprokan konfeson haltigis ilia 
		estim'</q> Ĝi estas grinco kaj disonanco. Nobla amo estas bazita sur la 
		estimo, sed la estimo estas haltigilo de la amo. Nenio en la mondo estas 
		simpla kaj facila, ĉio estas komplikita kaj ĉirkaŭita de malhelpoj. Vi 
		ne volas plu forkuri? Ĉu ni finos legi <q rend='""'>En Svisujo</q>? Mi estas danka al 
		vi, ke vi konigis al mi la poemon! La pli grandan parton de mia vivo mi 
		pasigis en eksterlando, mi legis nur fremdajn verkojn. Sed nia 
		literaturo ankaŭ estas belega!&elipse; Mi multon lernis de vi&elipse; </q></p>

		<p>Malgraŭ la kortuŝiĝo ŝi ekridis kore.</p>

		<p><q rend="- ">Vi? de mi? Granda Dio! Kion mi povas instrui al iu ajn? Nur Staĉjon 
		mi instruis legi kaj skribi&elipse;</q></p>

		<p><q rend="- ">Mi eble klarigos al vi poste, kion vi instruis al mi&elipse; nun ni finu 
		la poemon. Kaj ree li legis:</q></p>

		<lg type="stanza">
		<l>La pens', revenante pasinton sen fino, </l>
		<l>Ne scias, en kia pentradi sin formo&elipse; </l>
		</lg>
		
		<p>Flugis la momentoj; aŭskultante Klaro kudris, sed malrapide kaj 
		malrekte.</p>

		<p>La leganta voĉo eksilentis. Sur la herbaro malantaŭ la arboj ne estis 
		plu la oraj strioj, la ora reto malaperis de la nigra tero. Nun la 
		okcidentaj lumoj brilis sur la pintoj de la arboj kvazaŭ rozaj torĉoj 
		kaj kandeloj. Malsupre jam noktiĝis; la bela florĝardeno ŝajnis nun 
		griza; nur la blankaj floroj estis ankoraŭ klare videblaj.</p>

		<p>Klaro rigardis la kufon jam ornamitan per puntoj.</p>

		<p><q rend='--'>Mia Dio!</q> ŝi ekkriis, <q rend='- '>kion mi faris?</q></p>

		<p><q rend="--">Ĝi estas malrekte kudrita!</q> diris Przyjemski ridetante.</p>

		<p><q rend="- ">Tute malrekte! Ĉu vi vidas? Tie ĉi estas tre multe da faldoj kaj 
		tie ili mankas; tie ĉi ili proksimiĝas al la rando, tie supreniras&elipse;</q></p>

		<p><q rend="- ">Katastrofo! Ĉu vi ĝin malkudros?</q></p>

		<p><q rend="- ">Kompreneble, sed la malfeliĉo ne estas granda. Post duonhoro ĉio 
		estos en ordo.</q></p>

		<p><q rend="- ">Ne eblas servi al du sinjoroj&elipse; Vi volis servi al la prozo kaj al 
		la poezio; la prozo venĝis sin.</q></p>

		<p>Ŝi levis al li la okulojn.</p>

		<p><q rend="- ">Alia estas mia opinio. Ŝajnas al mi, ke ĉiu laboro, eĉ la plej 
		proza, enhavas iom da poezio. Tio dependas de niaj intencoj.</q></p>

		<p><q rend="--">De la motivoj</q> li korektis. <q rend='- '>Vi estas prava. Sed pro kia motivo 
		vi ornamas la kufojn de sinjorino Dutkiewicz?</q></p>

		<p><q rend="- ">Ĉar mi ŝin amas, mi estas danka al ŝi; krome, en tia kufo ŝi estas 
		ĉarma, aminda maljunulino.</q></p>

		<p><q rend="--">Granda feliĉo estas ami sinjorinon Dutkiewicz!</q> li diris kun ĝemo.</p>

		<p><q rend="--">Kial?</q> ŝi demandis.</p>

		<p><q rend="- ">Ĉar oni povas estimi sinjorinon Dutkiewicz kaj diri, ke oni ŝin 
		amas, dum en aliaj okazoj oni devas estimi kaj silenti, aŭ paroli 
		malŝatante la estimon&elipse; <q rend='""'>Sed la reciprokan konfeson haltigis ilia estim'&elipse;</q></q></p>

		<p>Li ne finis, ĉar de malproksime, el la najbara ĝardeno eksonis la 
		vokoj de Staĉjo:</p>

		<p><q rend="- ">Klaro! Klaro!</q></p>

		<p>Ne trovinte la fratinon en la laŭbo kaj ne sciante, kie ŝi estas, li 
		kriis pli kaj pli laŭte. Klaro prenis la korbon kaj salte leviĝis de la 
		benko.</p>

		<p><q rend="--">Kaj miaj floroj?</q> rememorigis Przyjemski, <q rend='- '>vi ne prenos ilin?</q></p>

		<p><q rend="--">Mi prenos, dankon</q> ŝi respondis, prenante la bukedon, kiun li 
		momenton tenis kun ŝia mano en sia.</p>

		<p>Fulmoj ekbrilis en liaj okuloj, la moviĝemaj naztruoj ree larĝiĝis 
		post kelkaj sekundoj li mallevis la manon kaj iris en la aleo kelke da 
		paŝoj malantaŭ la knabino. Sur la vojturniĝo li demandis:</p>

		<p><q rend="- ">En kia horo vespere vi finas la hejman laboron?</q></p>

		<p><q rend="--">En la deka</q> ŝi respondis; <q rend='- '>la patro kaj Staĉjo tiam jam dormas, 
		ankaŭ Franjo preskaŭ ĉiam.</q></p>

		<p><q rend="- ">Kiam ili ekdormos kaj vi estos libera de la&elipse; servado, venu en la 
		ĝardenon aŭskulti muzikon. En la deka horo mi komencos kun mia amiko 
		ludi por vi. Ĉu vi tion deziras?</q></p>

		<p><q rend="--">Mi dankas vin!</q> ŝi respondis kaj ekstaris ĉe la pordeto de la 
		krado, en la malluma ombro de la arboj.</p>

		<p><q rend="- ">Bonan nokton al vi, sinjoro.</q></p>

		<p>Li prenis ambaŭ ŝiajn manojn kaj momenton rigardis ŝin, mallevinte la 
		kapon</p>

		<p><q rend="--">Ludante,</q> li flustris, <q rend='- '>mi pensos pri vi, mi vidos en mia imago 
		vin staranta ĉe la krado kaj aŭskultanta la muzikon. Tiamaniere niaj 
		animoj estos kune&elipse;</q></p>

		<p>Li rapide levis ambaŭ ŝiajn manojn kaj kisis unu post la alia.</p>

		<p>Pasis unu horo. Wygrycz, sidante sur la mallarĝa kanapo kaj trinkante 
		teon, admiris kun videbla plezuro la belajn florojn en argila vazo sur 
		la retotuko. Li senĉese flaris kaj karesis ilin. Precipe plaĉis al li la 
		verbenoj. <q rend='""'>Kvazaŭ steletoj!</q> &dash; li diris kun rideto, kiu nun perdis sian 
		tutan maldolĉecon.</p>

		<p>Klaro lumigis la lampon, preparis teon por la patro, verŝis lakton al 
		Staĉjo, zorgis pri ĉio babilante, preskaŭ pepante.</p>

		<p>Ŝi rakontis, ke ŝi estis en la princa parko, ke ŝi legis tie kun 
		sinjoro Przyjemski <q rend='""'>En Svisujo</q>, ke li donis al ŝi la florojn, ke ŝi 
		vidis de malproksime la florĝardenon antaŭ la palaco, sur la fono de la 
		verdaĵo de la parko.</p>

		<p>Ŝia tuta persono radiis de ĝojo; ŝiaj movoj fariĝis graciaj, nervaj. 
		Ŝi ne povis resti sur sama loko, ŝi sentis bezonon iri, kuri, paroli, 
		eligi la troon da vivo, kiu bolis en ŝi. Iafoje ŝi eksilentis en la mezo 
		de la frazo kaj staris senmova, mutiĝinta; ŝiaj rigardo kaj animo estis 
		aliloke.</p>

		<p>Wygrycz ne rigardis ŝin atente, li jen aŭskultis ŝiajn vortojn, jen 
		meditis; lia vizaĝo estis nek malgaja, nek maldolĉa: kontraŭe, petola 
		rideto eraris sur liaj sensangaj lipoj.</p>

		<p>Franjo, kiu ĵus revenis kaj aŭskultis la rakonton de la fratino, 
		diris per sia akra voĉo:</p>

		<p><q rend="- ">Atendu nenion, ĉar estos nenio! Sinjoro Przyjemski enamiĝis, jes, 
		sed mi dubas, ĉu li edziĝos kun Klaro. Li estas por ŝi tro granda 
		sinjoro&elipse; Tiaj sinjoroj nur delogas malriĉajn knabinojn kaj poste 
		forlasas ilin.</q></p>

		<p>Wygrycz tuta ektremis.</p>

		<p><q rend="--">Silentu! malgranda vipuro!</q> li kriis; <q rend='- '>vi ĉiam pikas la fratinon! 
		kiu parolis al vi pri amo aŭ edziĝo?</q></p>

		<p>Li forte ektusis. Ambaŭ fratinoj rapidis al li, alportis akvon, teon, 
		pastelojn, sed kvankam la atako ne longe daŭris kaj Franjo, riproĉata de 
		sia konscienco, fariĝis tre karesema por la patro kaj fratino, la gajeco 
		de Klaro malaperis, kiel flamo de kandelo sub blovo.</p>

		<p>Certe, ŝi sciis; ke junaj knabinoj, se ili amas kaj estas amataj, 
		edziniĝas. Sed ŝi pensis tre malofte pri tio kaj en la nuna okazo ŝi pri 
		tio ne pensis eĉ unu momenton. Vidi sinjoron Przyjemski kaj paroli kun 
		li estis la superlativo de ŝiaj deziroj. La fratino maldelikate deŝiris 
		la virgan vualon, kovranta la revojn de ŝia koro. En ŝia cerbo, kiel 
		muŝo en aranea reto, skuiĝis la vortoj de Franjo: <q rend='""'>Li estas tro granda 
		sinjoro por ŝi.</q> Klaro ĉiam sentis lian superecon en la instruiteco kaj 
		eleganteco. Krome, kvankam li estis nur la unua el la princaj servistoj, 
		kompare kun ŝi li estis granda sinjoro. Li nomis la princon sia amiko, 
		li mastrumis en la princa domo, kvazaŭ en sia. Kiu scias, eble li estas 
		riĉa! La lasta supozo plej multe ĉagrenis ŝin.</p>

		<p>Sur la fundo de sia koro ŝi sentis, ke kvankam kompare kun li ŝi 
		estas malriĉa, modesta knabino, nenio nevenkebla apartigis ilin.</p>

		<p><q rend="- ">Se li nur amas min&elipse;</q> ŝi pensis. En ŝia koro kantis la magia 
		vorto: <q rend='""'>Li amas! li amas!</q> Kiam ŝia patro foriris en sian ĉambron legi 
		ĵurnalon, pruntitan de oficeja kolego, kiam Staĉjo jam ekdormis kaj 
		Franjo sin senvestigis. Klara kuris sur la balkonon.</p>

		<p>La vespero estis varma, sed nuba. Neniu stelo brilis sur la ĉielo; 
		des pli helaj ŝajnis la fenestroj de la palaco. La vento jen blovis de 
		la nuboj, jen tute ĉesis. Subite ĝi ekblovis pli forte kaj disportis en 
		la du ĝardenoj ondon de muzikaj tonoj.</p>

		<p>Malantaŭ la altaj, mallarĝaj lumaj fenestroj la fortepiano kaj 
		violonĉelo ludis muzikon solenan kaj seriozan.</p>

		<p>Klaro trakuris la ĝardenon kaj haltis ĉe la krado apud la siringa 
		laŭbo. Apogita al la krado ŝi aŭskultis kaj ĉesis pensi pri io ajn. 
		Neesprimebla plezurego plenigis ŝian animon. La nuba nokto, la fenestroj 
		brilantaj alte en la mallumo, la ĝemoj de la vento, la fluo de solenaj 
		tonoj, formis unu estetikan tuton. Sed ĉiujn sentojn superregis en ŝi 
		kortuŝiĝo, dankemo, pasia celado de ŝia animo al ĉi tiuj brilaj 
		fenestroj, similaj al la pordoj de la paradizo, tra kiuj venis lumo kaj 
		anĝela harmonio. Kun la okuloj levitaj al la helaj punktoj, ŝi rigardis 
		kaj aŭskultis, rememorante la vortojn: <q rend='""'>Niaj animoj estos kune!</q> Kiel 
		prava li estis! La muziko estis lia animo, kiu malleviĝis al ŝi kaj 
		karesis ŝin per dolĉa, bruliga ĉirkaŭpreno.</p>

		<p>Ŝi kovris la vizaĝon per la manoj kaj rapide spirante ensorbis la 
		muzikajn tonojn, pensante, ke ŝi ensorbas lian animon. La kvaronhoroj 
		pasis. Subite ĉio silentiĝis. En la palaco oni ĉesis ludi, sed post 
		kelkaj minutoj eksonis muziko pli mallaŭta, kvazaŭ pli malproksima, ĉar 
		la violonĉelo eksilentis, la fortepiano kantis sola. Ĝia kanto daŭris 
		sufiĉe longe, la violonĉelo silentis. Subite en aleo ĉe la krado eksonis 
		mallaŭta paŝado. Klaro rektiĝis, ektremis. Trans la krado, kontraŭ ŝi 
		staris alta viro, eleganta kaj gracia eĉ en la mallumo. Li prenis ambaŭ 
		ŝiajn manojn en siajn kaj flustris:</p>

		<p><q rend="- ">Mi nepre devis vidi vin hodiaŭ ankoraŭ unu fojon. Ludante, mi 
		pensis senĉese: <q rend='""'>Mi iros al ŝi!</q> Mi lasis la violonĉelon kaj diris al 
		li: <q rend='""'>Ludu, ludu seninterrompe!</q> ĉar mi volis kun vi paroli, akompanata 
		de muziko. Kia nuba nokto! kiel siblas la vento! La tonoj de la muziko 
		kune kun la bruo de la vento formas iajn aerajn arabeskojn. Ni aŭskultu.</q></p>

		<p>Li premis ŝiajn manojn pli kaj pli forte, li proksimigis sian kapon 
		al ŝia. Momenton ili staris tiamaniere, aŭskultante. La melankolia kaj 
		pasia kanto kuniĝis kun la bruo de la vento, kiu blovis de la nuboj kaj 
		kune kun ĝi revenis al la nuboj. La muziko fluis en la silentan mallumon 
		de la parko.</p>

		<p><q rend="- ">Ĉu mi bone faris, ke mi venis? Mi devis vin vidi kaj adiaŭi por la 
		tuta morgaŭa tago. Hodiaŭ, tuj, venos mia onklo kaj ni forveturos al li 
		por tuta tago&elipse; Mi revidos vin nur postmorgaŭ. Ĉu mi bone faris, ke mi 
		venis, hodiaŭ por unu momento? Ĉu mi bone faris?</q></p>

		<p>Preskaŭ senkonscia, ŝi flustris:</p>

		<p><q rend="- ">Oh, bone!</q></p>

		<p>Li altiris ŝin, tiel, ke ŝi tuta kliniĝis al li, kaj flustris:</p>

		<p><q rend="- ">Iru al la pordeto en la krado, mi ankaŭ iros tien, ni renkontos unu 
		la alian, ni promenos en nia aleo, ni eksidos sur nia benko&elipse;</q></p>

		<p>Ŝi nee skuis la kapon kaj flustris petege:</p>

		<p><q rend="- ">Ne&elipse; Ne petu min&elipse; oh, ne petu min&elipse; ĉar&elipse; mi iros&elipse;</q></p>

		<p>Per kolera movo li forpuŝis ŝin, sed post sekundo li ree altiris ŝin 
		al sia brusto.</p>

		<p><q rend="- ">Vi estas prava, ne iru! Mi dankas vin, ke vi ne iris! Apartigu nin 
		la ĉirkaŭbaro&elipse; Sed ne fortiru la kapon&elipse; proksimigu ĝin&elipse; klinu ĝin&elipse; 
		Jes, tiamaniere, mia kara!</q></p>

		<p>Ŝia kapo kuŝis sur lia brusto. En mallumo jen silenta, jen brua de la 
		venta siblado, la fortepiano kantis, sopiris, amis&elipse; La vizaĝo ĉe ŝia 
		vizaĝo, la rigardo en ŝiaj okuloj, li demandis:</p>

		<p><q rend="- ">Ĉu ci amas min?</q></p>

		<p>Kelke da sekundoj ŝi silentis; poste, kvazaŭ plej mallaŭta blovo, el 
		ŝia ekstaze malfermita buŝo eliĝis flustro:</p>

		<p><q rend="- ">Mi amas!</q></p>

		<p><q rend="- ">Oh, mia plej amata!</q></p>

		<p>En la sama momento okazis io eksterordinara. Jam de kelkaj minutoj 
		homa figuro aperis el la mallumo kaj kelkfoje jen proksimiĝis mallaŭte 
		al la parolanta paro, jen time foriris. Ĝi estis homo en vesto kun 
		metalaj butonoj, kiuj bruis sur lia brusto kaj manikoj ĉiufoje, kiam li 
		estis en malpli densa ombro. Li ne povis aŭdi la flustron de la paro, 
		eble li eĉ ne vidis la virinan silueton malantaŭ la vira figuro, sed la 
		lastan li rekonis bone kaj kelke da minutoj li rondiris ĉirkaŭ ĝi, ne 
		sciante, kion fari.</p>

		<p>Ĉe la krado la viro kliniĝinta al la virina kapo kuŝanta sur lia 
		brusto, flustris:</p>

		<p><q rend="- ">Rigardu min! ne kaŝu vian buŝon&elipse; Vane, vane!&elipse; Mi ĝin trovos, mi 
		havos ĝin&elipse;</q></p>

		<p>En ĉi tiuj vortoj, kvankam ili estis diritaj tre mallaŭte, sonis 
		paroksismo pasia de homo, kutiminta venkadi.</p>

		<p>Kelke da paŝoj malantaŭ li voĉo timema kaj respektoplena, sed klara, 
		diris:</p>

		<p><q rend="- ">Via princa moŝto!&elipse;</q></p>

		<p>La viro ektremis de la kapo ĝis la piedoj, mallevis la manojn kaj 
		turninte sin al la voĉo, demandis:</p>

		<p><q rend="- ">Kion?</q></p>

		<p><q rend="- ">La onklo de via princa moŝto venis kaj ordonis serĉi ĉie vian 
		princan moŝton&elipse;</q></p>

		<p>Nur nun tiu, al kiu oni diris ĉi tiujn vortojn, komprenis ĉion. Kun 
		kolera gesto kaj per voĉo tremanta de ekscito li ekkriis:</p>

		<p><q rend="- ">For!</q></p>

		<p>En la aleo ekkraketis rapide forkurantaj paŝoj. Li ree turnis sin al 
		la knabino, kiu malantaŭ la krado staris rigida, ŝtoniĝinta.</p>

		<p>Provante ekrideti, li komencis paroli.</p>

		<p><q rend="- ">Ĉio malkovriĝis! Malbenita lakeo!&elipse; Ne koleru, mi agis tiamaniere 
		por ne timigi vin&elipse;</q></p>

		<p>Kun larĝe malfermitaj okuloj ŝi ekflustris:</p>

		<p><q rend="- ">Vi&elipse; la princo?</q></p>

		<p>En ŝia flustro estis io preskaŭ freneza.</p>

		<p><q rend="- ">Jes, sed ĉu tial&elipse;</q></p>

		<p>Li provis ree kapti ŝiajn manojn. Sed ŝi levis ilin al la kapo, 
		dronigis en la haroj. Ŝia laŭta, malespera ekkrio plenigis la du 
		ĝardenojn. Ŝi forkuris terurita kaj malaperis en la mallumo.</p>

	      </div>

 <div type="chapter" rend="doc" id="v">

		<head>Ĉaptiro V</head>

		<p>Post tri tagoj la princo revenis vespere de sia onklo. Unu horon post 
		la reveno li iris en la aleo de la parko. Lia vizaĝo estis malgaja, 
		malĝoja&elipse; Antaŭ la herbaĵa benko li haltis, rigardis ĝin kaj ĉion 
		ĉirkaŭe. Estis la momento, kiu antaŭiras la krepuskon. Sur la herbo 
		malantaŭ la dikaj trunkoj brilis la oraj strioj de la sunaj radioj; sur 
		la tero, en la aleo tremis oraj rondoj kaj rondetoj. Inter la herboj de 
		la benko velkis kelkaj forgesitaj floroj.</p>

		<p>Ĉio restis sama, kia ĝi estis en la sama horo antaŭ tri tagoj.</p>

		<p>Per rapida movo la princo sidiĝis sur la benkon, demetis la ĉapelon, 
		apogis la frunton sur la manplaton kaj flustris:</p>

		<p><q rend="- ">Malfeliĉo!</q></p>

		<p>Antaŭ unu horo, tuj post la reveno, kiam li estis sola kun la 
		ĉambristo Benedikto, li demandis mallonge:</p>

		<p><q rend="- ">Kiaj novaĵoj?</q></p>

		<p><q rend="- ">Malbonaj, via princa moŝto!&elipse; Ili transloĝiĝis&elipse;</q></p>

		<p><q rend="- ">Kiu?</q> ekkriis la princo.</p>

		<p><q rend="- ">La Wygrycz'oj.</q></p>

		<p><q rend="- ">De kie ili transloĝigis?</q></p>

		<p><q rend="- ">De sia dometo en la ĝardeno.</q></p>

		<p><q rend="- ">Kiam?</q></p>

		<p><q rend="- ">Hodiaŭ, frumatene.</q></p>

		<p><q rend="- ">Kien?</q></p>

		<p><q rend="- ">Mi ankoraŭ ne scias; sed se via princa moŝto ordonas&elipse;</q></p>

		<p>Li volis diri: <q rend='""'>mi ekscios</q>, sed li preferis ne fini la frazon. Li 
		atendis. La princo silentis. Li rigardis tra la fenestro kaj ne turnante 
		sin demandis ankoraŭ:</p>

		<p><q rend="- ">Vi ne vidis ŝin?</q></p>

		<p>Kontraŭe, Benedikto ŝin vidis. Por observi la najbaran dometon, 
		hieraŭ vespere post la deka horo li iris en la aleon ĉe la limo de la 
		parko. Subite li ekaŭdis ploron. Li singarde proksimiĝis kaj kaŝinte sin 
		malantaŭ arbo li vidis ŝin malantaŭ la krado. Ŝi genuis, apogante la 
		manojn kaj frunton al la krado. Larmoj fluis de ŝiaj okuloj. Ŝi levis 
		unu fojon la kapon kaj rigardis la palacon. Poste ŝi ree ekploris kaj 
		tiel kliniĝis al la tero, ke ŝiaj manoj kaj frunto malaperis en la 
		herbo. Sed kiam sinjoro Przyjemski komencis ludi en la palaco, ŝi salte 
		leviĝis kaj kuris en la dometon. Tio ĉi estis hieraŭ inter la deka kaj 
		dek unua horo. Hodiaŭ matene en la sepa horo Benedikto iris al sia 
		konato, kiu loĝas kontraŭ la domo de Wygrycz, kaj li eksciis, ke la 
		Wygrycz'oj transloĝiĝis tuj post la leviĝo de la suno kaj ke en ilia 
		domo ekloĝis maljunulino kun servistino kaj kato.</p>

		<p>Tion ĉi Benedikto diris unutone, kvazaŭ raporton. La princo, ne 
		turnante sin de la fenestro, diris:</p>

		<p><q rend="- ">Vi povas foriri.</q></p>

		<p>Al la ĉambristo ŝajnis, ke la voĉo de la princo estis tute ŝanĝita.</p>

		<p>Post momento la princo sidis sur la herbaĵa benko kaj malĝoje 
		meditis.</p>

		<p><q rend="- "><q rend='""'>De kiam ĝi flugis per sonĝo la ora&elipse;</q>
		Ŝi forflugis. Sed tio estas 
		bagatelo. Nenio estas pli facila, ol trovi ŝin. Li diros unu vorton al 
		Benedikto, kaj morgaŭ aŭ post du tagoj li ekscios, kien ŝi transloĝiĝis.</q></p>

		<p>Sed ĉu li devas serĉi? Ŝi forkuris. Ŝia virina instinkto puŝis ŝin al 
		forkuro. Tia estas la natura leĝo. La ino forkuras, se ŝi ne volas meti 
		neston kun la persekutanto. Klaro, tiel prudenta kaj tiel noble fiera, 
		komprenis, ke ŝia feliĉo daŭrus ne longe, ke la malfeliĉo estus granda. 
		Ŝi forkuris plorante, sed ŝi forkuris.</p>

		<p>En ĉi tiu infano, kia forto de volo! Tamen por li ŝi estis cedema; 
		ankaŭ li en similaj cirkonstancoj estas tre malforta; kiu scias, kio 
		estus okazinta? Feliĉe tio ne okazis. Neniam li pardonus al si.</p>

		<p>Ĉu do li devas serĉi kaj rekomenci?&elipse; ree meti ŝin en danĝeron? Ŝin, 
		ĉar por li&elipse; ah, en ŝi li vidis sian savon, revivigitan kredon pri 
		multaj aferoj, kies ekzistadon li neis. Dum ĉi tiuj kelkaj tagoj li 
		sentis sin renaskita&elipse; Posedi ĉi tiun estaĵon tiel puran, tiel allogan, 
		tian korpon kaj tian animon!&elipse; Nur vidi ŝin nun estus grandega feliĉo!&elipse; 
		Se li revidus ŝin, li petus ŝian pardonon, ke li rompis ŝian 
		trankvilecon, ke li forpelis ŝin el ŝia modesta loĝejo, ke li estis 
		kaŭzo de ŝiaj larmoj! Jes, sed post la peto pri pardono kio okazus?
		<q rend='""'>Di' lasu vin por sia glor' tiel bela kaj pura kaj ĉarma!</q>
		Sed li ne lasus ŝin tia. Se ili ree renkontus unu la alian, certe Dio ne povus gardi 
		ŝin! Domaĝe estus, se velkus tia floro, tamen&elipse;</p>

		<p>Li leviĝis kaj daŭrigis la promenon. En la aleo, najbara al la 
		ĝardeno de Wygrycz, li haltis. Li rigardis la dometon, precipe la 
		balkonon, sur kiu iu estis. Sur la mallarĝa benko sidis maljunulino en 
		nigra vesto kaj blanka kufo. Ŝi trikis ŝtrumpon, kaj la ŝtalaj trikiloj 
		brilis en la radioj de la suno, kvazaŭ fajreroj.</p>

		<p><q rend="- ">Sendube sinjorino Dut&elipse; kiewicz.</q></p>

		<p>Li konsideris momenton, malfermis la pordeton en la krado kaj eniris 
		en la najbaran ĝardenon. La maljunulino, ekvidinte la vizitanton, 
		forlasis la seĝon kaj kiam li salutis ŝin per la ĉapelo, ŝi ekparolis 
		kun bonkora rideto sur la larĝa buŝo.</p>

		<p><q rend="- ">Se via princa moŝto volus sidiĝi sur mia malgranda balkono, tio 
		estus por mi granda honoro&elipse; Mi petas vian princan moŝton!&elipse;</q></p>

		<p>Ŝi akompanis la vortojn per multe da riverencoj, kiuj ne estis 
		facilaj sur la malgranda balkono, kies parton okupis dika kato, kuŝanta 
		sur granda kuseno. Malgraŭ manko de spaco la maljunulino faris 
		profundajn riverencojn, balanciĝante kaj sidetiĝante. Ŝia jupo leviĝis 
		kaj oni vidis blankajn ŝtrumpojn kaj tolajn ŝuojn.</p>

		<p><q rend="- ">Via princa moŝto faru la honoron al mia malriĉa dometo kaj volu 
		sidiĝi&elipse; Mi aŭskultos vian princan moŝton&elipse;</q></p>

		<p>Ŝi ankoraŭ unufoje riverencis, montrante la blankajn ŝtrumpojn, kaj 
		sidiĝis sur la antaŭa loko, metante sur la genuojn la trikilojn kaj la 
		laboraĵon.</p>

		<p>La princo ne sidiĝis, li suriris la balkonon, malkovris la kapon kaj 
		demandis:</p>

		<p><q rend="- ">Ĉu sinjoro Wygrycz kaj lia familio ne loĝas plu ĉi tie?</q></p>

		<p><q rend="--">Ili ne loĝas plu, ne loĝas&elipse;</q> jesis la maljunulino, balancante la 
		kapon, <q rend='- '>hodiaŭ matene ili transloĝiĝis, kaj nun mi estas najbarino de 
		via princa moŝto&elipse; he, he, he!&elipse;</q></p>

		<p>La princo demandis per velura voĉo:</p>

		<p><q rend="- ">Ĉu mi havas la honoron paroli kun sinjorino Dutkiewicz&elipse;</q></p>

		<p><q rend="- ">Jes, via princa moŝto, Dutkiewicz, preta servi vian princan moŝton.</q>	</p>

		<p><q rend="- ">Ĉu oni povus ekscii, kien transloĝiĝis la Wygrycz'oj?</q></p>

		<p>La afabla kaj bonkora rideto malaperis de la vizaĝo de la 
		maljunulino; ŝia mieno fariĝis malĝoja kaj serioza. Ŝi levis la bluajn 
		okulojn kaj diris, skuante la kapon:</p>

		<p><q rend="- ">Ne, tio estas sekreto.</q></p>

		<p>Ŝi levis sian sulkiĝintan fingron al la buŝo kaj ripetis:</p>

		<p><q rend="- ">Ne, tio estas sekreto.</q></p>

		<p>Sed la gesto faligis la volvaĵon, kiu ruliĝis de la genuoj sur la 
		truplenan plankon. Ŝi provis altiri ĝin per la fadeno, sed vane.</p>

		<p>La princo levis ĝin kaj donis al ŝi. La maljunulino salte leviĝis de 
		la benko kaj refaris profundan riverencon.</p>

		<p><q rend="- ">Mi dankas vian princan moŝton&elipse; Via princa moŝto penis por mi&elipse; mi 
		dankas&elipse;</q></p>

		<p>La princo staris apogita al la balkona kolono. La sulko sur lia 
		frunto pli profundiĝis, la vangoj ruĝiĝis. Li demandis:</p>

		<p><q rend="- ">Ĉu vi opinias, ke estos malfacile al mi trovi la novan loĝejon de 
		Wygrycz&elipse; se mi serĉus?</q></p>

		<p>Ŝi kunmetis siajn mallongajn, dikajn fingrojn kaj diris:</p>

		<p><q rend="- ">Al via princa moŝto ĉio estas facila&elipse; Kiam oni posedas tiajn 
		rimedojn kaj povon! Via princa moŝto tuj trovus la loĝejon, sed&elipse;</q></p>

		<p>Ŝi malice ridetis.</p>

		<p><q rend="- ">Sed via princa moŝto ne serĉos.</q></p>

		<p>La princo sendube estis observema homo, ĉar eĉ la maljunulinon li 
		rigardis atente. Krome, ŝia kufo ornamita per puntoj rememorigis al li 
		multon. Dufoje li vidis ĝin en la manoj de Klaro.</p>

		<p>Li krucigis la manojn sur la brusto kaj demandis:</p>

		<p><q rend="- ">Kio donas al vi la certecon, ke mi ne serĉos?</q></p>

		<p>La maljunulino ekpalpebrumis por siaj senharaj palpebroj kaj 
		respondis:</p>

		<p><q rend="- ">Ĉar via princa moŝto estas bona&elipse; mi tion vidas. Eh, eh, mi manĝis 
		panon ne el unu forno, mi vidis multajn princojn kaj grafojn dum mia 
		juneco, kiam mi estis ĉambristino en riĉaj domoj. Mi ĉion divenas per 
		plej malgranda bagatelo. Ekzistas diversaj princoj, kiel ekzistas 
		diversaj simplaj homoj. Sed via princa moŝto estas bona. Bagatelo 
		montris tion al mi: via princa moŝto levis de la tero mian volvaĵon, via 
		princa moŝto estimas maljunecon. Ekzistas multaj princoj kaj simplaj 
		homoj, nur imagantaj, ke ili estas princoj, kiuj neniam farus tion por 
		simpla maljunulino. Via princa moŝto havas bonan koron kaj scias 
		respekti, kion ordonis respekti Dio kaj la homoj. Tion montras al mi via 
		nobla vizaĝo, via agrabla parolado kaj&elipse; la volvaĵo.</q></p>

		<p>Ŝi amike, bonkore ekridis.</p>

		<p>La princo staris kun mallevita kapo:</p>

		<p><q rend="- ">Via opinio tre flatas min&elipse; sed mi tre dezirus scii, kiamaniere 
		fariĝis la <foreign lang="fr">chassé-croisé</foreign>? kio estis la kaŭzo? Kiu postulis?</q></p>

		<p>La maljunulino rapide skuis la kapon.</p>

		<p><q rend="- ">Mi komprenas, mi komprenas! Ŝi postulis tion, ŝi mem&elipse; Ŝi alkuris 
		al mi hieraŭ el la preĝejo, kie ŝi preĝis la tutan matenon, kaj sin 
		ĵetinte al miaj piedoj, rakontis al mi ĉion&elipse; Al kiu ŝi povus konfesi 
		tion krom mi? Mi lulis ŝian patrinon kaj ŝin mem sur miaj brakoj. 
		Ĉirkaŭprenante miajn genuojn, ŝi petis: <q rend='""'>Ekloĝu tie, avinjo, kaj ni 
		transloĝiĝos en vian loĝejon&elipse; ĝis&elipse;</q> Via princa moŝto komprenas? <q rend='" '>Sed,</q> 
		&dash; aldonis ŝi &dash; <q rend=' "'>mi ne parolos pri ĉi tio kun la patro, ĉar oni devas 
		paroli kun li malvarmasange, kaj mi ne povus fari tion&elipse;</q> Mi do iris mem 
		kaj mi ĉion rakontis al sinjoro Teofilo, klarigis, proponis: Li estas 
		prudenta homo. Li komprenis kaj konsentis, li eĉ dankis min. Kiam Klaro 
		revenis hejmen, li kisis ŝin kaj iom riproĉis&elipse; nur iom&elipse; Nokte li multe 
		tusis, sed la tuso pasos, pasos. Hodiaŭ frumatene mi transportigis ĉiujn 
		miajn vestaĵojn kaj meblojn ĉi tien kaj iliajn en mian loĝejon. Kaj jen 
		mi estas. Mi diris ĉion al via princa moŝto, ĉar mi devis tion fari. Oni 
		ne ĉiam estas estro de la propra koro, ĉu oni estas princo, ĉu vilaĝano. 
		Kiam la koro doloras, ĝi doloras, kruele do estus lasi doloron en 
		malcerteco. Mi ĉion diris al via princa moŝto.</q></p>

		<p>La princo longe silentis. Lia vizaĝo estis nun severa, pala. Fine, 
		levinte la kapon, li demandis:</p>

		<p><q rend="- ">Ĉu vi konsentus, ke mi vidu ĉi tie lastfoje fraŭlinon Klaron en via 
		ĉeesto?</q></p>

		<p>Larmoj aperis en la bluaj okuloj de la maljunulino. Levante al li 
		sian sulkiĝintan, rozan vizaĝon, ŝi flustris:</p>

		<p><q rend="- ">Via princa moŝto, mi estas orfino kaj zorgas pri orfoj&elipse; kvankam 
		tre malriĉa&elipse;</q></p>

		<p>Subite, la kato en sia blanka kaj flava vesto, kiu ĵus vekiĝis kaj 
		oscedis post la dolĉa dormo, saltis sur la genuojn de sia sinjorino. Ĝia 
		petolo faligis teren la volvaĵon kaj la kato mem implikiĝis en la 
		fadenoj.</p>

		<p><q rend="--">For!</q> ekkriis sinjorino Dutkiewicz, <q rend='- '>for! sur la kusenon! Sur la 
		kusenon!</q></p>

		<p>Per la naztuko, per kiu ŝi estis viŝonta la okulojn, ŝi ekbatis la 
		katon, kiu desaltis de ŝiaj genuoj kaj tiris post si la ŝtrumpon, 
		trikilon kaj fadenojn. Sed neniu interesiĝis pri la sorto de la ŝtrumpo 
		kaj de la piedoj de la kompatinda kato. La princo staris nun tute 
		proksime de la maljunulino, kiu volis fini la interrompitan frazon:</p>

		<p><q rend="- ">Kvankam tre malriĉa&elipse;</q></p>

		<p><q rend="- ">Ne finu, sinjorino! Ĉion, kion vi povus diri pri fraŭlino Klaro, mi 
		scias, kaj eble eĉ pli multe, ol vi. Ĉu vi konsentos diri kelke da 
		vortoj de mi al fraŭlino Klaro?</q></p>

		<p>Sinjorino Dutkiewicz momenton rigardis lin per siaj palpebrumantaj 
		okuloj.</p>

		<p><q rend="- ">Ĉu via princa moŝto serĉos ŝin?</q></p>

		<p>Li silentis, mallevinte la kapon. Post momento li diris:</p>

		<p><q rend="- ">Mi ne serĉos ŝin.</q></p>

		<p><q rend="--">Honora vorto princa?</q> ŝi demandis.</p>

		<p>Li tre paliĝis. Li terure suferis, li ja bruligis post si la pontojn. 
		Post mallonga silento, li respondis:</p>

		<p><q rend="- ">Honora vorto de honesta homo.</q></p>

		<p>La vizaĝo de la maljunulino ekbrilis de ĝojo.</p>

		<p><q rend="- ">Nun mi aŭskultas vian princan moŝton. Oni ne ĉiam estas estro de la 
		propra koro, kaj kiam ĝi doloras, ĝi doloras&elipse; Se oni povas verŝi sur 
		ĝin guton da balzamo, kial ne fari tion? Kion via princa moŝto ordonos 
		diri al ŝi?</q></p>

		<p><q rend="- ">Diru al fraŭlino Klaro, ke miaj agoj estis nek ŝerco, nek kaprico&elipse; 
		En la komenco tio estis simpatio, kaj poste amo kaj respekto, &dash; respekto 
		al ŝia senmakula pureco kaj nobla animo&elipse; Diru al ŝi, ke pro ĉi tiu 
		respekto mi rezignas mian amon, ke neniu disiĝo, &dash; kaj nur Dio scias, 
		kiom da ili mi travivis! &dash; tiel malfeliĉigis min, ke mi deziras, ke la 
		memoro pri mi&elipse;</q></p>

		<p>La voĉo mankis al li, en liaj okuloj ekbrilis larmoj.</p>

		<p><q rend="--">Mi havas la honoron saluti vin,</q> li diris kaj rapide foriris.</p>

		<p>La maljunulino rapide leviĝis kaj faris du riverencojn, ree montrante 
		la blankajn ŝtrumpojn. Poste ŝi eksidis sur la benko, almetis tukon al 
		la okuloj kaj ekploris. La kato en la blanka kaj flava vesto, ne povante 
		liberigi la piedojn el la fadenoj, sidis kune kun la ŝtrumpo, trikiloj 
		kaj volvaĵo sur la alia fino de la balkono kaj petege rigardante sian 
		sinjorinon, miaŭis.</p>

		<p>En la palaco la vicon de salonoj jam lumigis lampoj kaj kandelaroj.</p>

		<p>Princo Oskaro, enirante en sian luksan kabineton, sin turnis al 
		Benedikto, kiu sekvis lin.</p>

		<p><q rend="- ">Ĉu Jozefo, la ĉambristo, jam estas eksigita?</q></p>

		<p>Benedikto konfuziĝis;</p>

		<p><q rend="- ">Ankoraŭ ne, via princa moŝto&elipse; La knabo ploras kaj petegas&elipse;</q></p>

		<p><q rend="- ">Li restu.</q></p>

		<p>Li pensis: <q rend='""'>Ĉu tio estis lia kulpo?</q></p>

		<p><q rend="- ">Petu sinjoron Przyjemski, ke li venu.</q></p>

		<p>Per rapidaj paŝoj li promenis en la granda ĉambro, en, kiun post 
		kelkaj minutoj enkuris viro tridekjara, nigrahara, malalta, kun saĝaj 
		okuloj, vivaj movoj, kun maltima, gaja mieno.</p>

		<p><q rend="- ">Vi alvokis min. Ĉu ni ludos aŭ skribos?</q></p>

		<p>La princo haltis antaŭ li.</p>

		<p><q rend="- ">Bona ideo, mia kara! Freneziga doloro turmentas min de la piedoj 
		ĝis la kapo, kaj vi proponas al mi ludadon aŭ skribadon!&elipse; Jen kial mi 
		alvokis vin&elipse; morgaŭ ni veturos en la kamparon&elipse; volu hodiaŭ aranĝi 
		ĉiujn aferojn kun intendantoj, advokatoj k. t. p. Se ili volos paroli 
		kun mi, ili venu tien. Ĉi tie mi ne povas resti, mi ne povas! Mi bezonas 
		aeron, ŝanĝon, forgeson. Mi volas ankaŭ, ke ŝi povu reveni en la lokon, 
		kiun ŝi amas&elipse; Faru do por mi oferon, lasu la fraŭlinojn Perkowski kaj 
		veturu kun mi&elipse; Sed se vi ne volas forlasi la urbon, restu, sed tute 
		sola tie mi freneziĝus de malespero&elipse;</q></p>

		<p>Przyjemski eksidis sur apogseĝo kaj iom ŝerce diris:</p>

		<p><q rend="- ">Ĉu efektive via malespero estas tiel granda?</q></p>

		<p>La princo ree haltis antaŭ li kaj respondis:</p>

		<p><q rend="- ">Ne ŝercu, Julio. Mi estas trafita pli profunde, ol mi mem pensis. 
		Mi suferas, kiel kondamnito. </q></p>

		<p>Przyjemski fariĝis serioza.</p>

		<p><q rend="- ">En tia okazo, tio tre ĉagrenas min. La fraŭlinoj Perkowski estas 
		malsaĝaj kaj afektemaj kreaĵoj, kiujn mi forlasos kun plezuro, kaj mi 
		estas preta veturi morgaŭ kun vi. Sed mi neniam supozus, ke la momentoj, 
		kiujn vi pasigis sub mia nomo, tiel tragedie finiĝos. </q></p>

		<p>La princo eksplodis.</p>

		<p><q rend="- ">Mia Julio, sola vi scias, kion mi pensas pri la homoj. Ili estas aŭ 
		flatuloj, aŭ ventoflagoj, aŭ sendankaj&elipse;</q></p>

		<p><q rend="--">Mi multfoje aŭdis tion,</q> interrompis Przyjemski.</p>

		<p><q rend="- ">Ankaŭ la virinoj: ili estas aŭ malsaĝaj kaj enuigaj, aŭ amuzaj kaj 
		malĉastaj: aŭ en ilia korpo loĝas samtempe du spiritoj: ĉiela kaj infera.</q></p>

		<p><q rend="- ">Ankaŭ ĉi tion mi aŭdis. </q></p>

		<p><q rend="- ">La vivo estas unu granda sensencaĵo. Dum la homo kredas, li estas 
		feliĉa, sed li estas infano. Ekzistas homoj kiuj restas infanoj la tutan 
		vivon. Sed tiuj, kiuj perdis iluziojn?&elipse; Se ĉio estas mensogo, erariga 
		ombro, efemero&elipse; </q></p>

		<p><q rend="- ">Mi aŭdas pri tio tre ofte. </q></p>

		<p><q rend="- ">Sed ĉi tie mi trovis, kion mi ĉesis kredi. Mi trovis tion en ŝi kaj 
		en la ŝiaj&elipse; Eĉ en la vidvino de la veterinaro estas io, io tia&elipse;!</q></p>

		<p><q rend="--">Kia vidvino? de kiu veterinaro?</q> ekmiris Przyjemski.</p>

		<p><q rend='- '>Vi ne konas 
		ŝin, tio estas indiferenta! Sed en ili estas io tia!&elipse; Kaj ŝi, ŝi&elipse;</q></p>

		<p>Kun nova eksplodo li ekkriis:</p>

		<p><q rend="- ">Julio, ŝi ŝutis perlojn en mian animon! Kaj kiel ĉarma ŝi estas!&elipse; 
		Ŝi ne estas perfekte bela, sed mi ne donus cent belulinojn por ŝia 
		simpla, modesta ĉarmo&elipse; por ŝiaj oraj okuloj!&elipse; por ŝia dolĉa rideto!&elipse;</q></p>

		<p>Li mallevis la brakojn kaj sin ĵetis sur apogseĝon.</p>

		<p><q rend="- ">Sed, sed <q rend='""'>ŝi flugis per sonĝo la ora!</q></q></p>

		<p>Li kovris la okulojn per la manoj kaj eksilentis. Przyjemski, la gaja 
		Przyjemski, serioze ekmeditis.</p>

		<p><q rend="--">Serioza do estas la afero!</q> li diris mallaŭte kaj fariĝis pli kaj 
		pli malgaja.</p>

		<p>Post momenta konsidero li leviĝis, proksimiĝis al sia nobla amiko kaj 
		komencis paroli per konsola voĉo:</p>

		<p><q rend="- ">Retrovu ŝin! La afero estas facila&elipse; en tiel malgranda urbo.</q></p>

		<p>La princo levis la kapon kaj fikse lin rigardis.</p>

		<p><q rend="--">Por kio?</q> li diris, <q rend='- '>ŝin eĉ por miliono vi ne aĉetos, eĉ miliono 
		ne konsolos ŝin&elipse;</q></p>

		<p><q rend="- ">Pardonu min, princo: Mia konsilo estis malbona. Ĝi estis diktita de 
		mia kompato al vi pro viaj suferoj.</q></p>

		<p>Nun Przyjemski komencis kuri en la ĉambro; li tiris siajn nigrajn 
		lipharojn, pensis, fine haltis antaŭ la amiko.</p>

		<p><q rend="--">Kio do?</q> komencis li ŝanceliĝante. <q rend='- '>Kion fari? Vi vane serĉis ĝis 
		nun veran amon, feliĉon, celon k. t. p. Vi kredas, ke vi trovis ĉion ĉi 
		en la knabino, kiun ni serĉos unu, du tagojn&elipse; Mi tion prenas sur min. 
		Mi trovos ŝian novan loĝejon, kaj edziĝu kun ŝi?</q></p>

		<p>Princo Oskaro levis la kapon kaj rigardis lin kvazaŭ ne kredante al 
		la propraj oreloj.</p>

		<p><q rend="- ">Kion vi diris?</q></p>

		<p><q rend="--">Vi edziĝu kun ŝi!</q> ripetis sentime Przyjemski.</p>

		<p>La vizaĝo de la princo komencis rapide ŝanĝiĝi, ĝis subite rido 
		eksplodis en la luksa ĉambro.</p>

		<p><q rend="--">Ha, ha, ha, ha! Ha, ha, ha, ha! </q></p>

		<p>Per voĉo, interrompata de la rido, la princo diris:</p>

		<p><q rend="--">Bonega vi estas, kara Julio, bonega! Mi pensis, ke mi mortos de 
		ĉagreno, sed vi, ha, ha, ha! vi ridigus mortinton, ha, ha, ha! </q></p>

		<p>Li eltiris naztukon el la poŝo, levis ĝin al la okuloj kaj ridis tiel 
		forte, ke la rido similis ploregon.</p>

		<p><q rend="--">Ha, ha, ha! Ha, ha!</q></p>

      </div>
    </body>
  </text>
	  
</TEI.2>
