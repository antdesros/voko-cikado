<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Filmo ukraina</title><meta http-equiv="Content-Type" content="text/html; charset=utf-8"/><meta name="description" content="Filmo ukraina"/><meta name="keywords" content="Ukrainio, Ŝvidkoj, Rusio, kinoarto, Puŝkin, Tolstoj, Petro la 1a"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Leteroj</h3>    <h2>Filmo ukraina</h2> <p>En M<span class="mm">ONATO</span> 2002/10, p. 24, aperis artikolo <i>Odoraĉas la fiŝo – almenaŭ en Rusio</i>. Krom iom da informo pri la filmo, tie troviĝas tri misinterpretitaj faktoj.</p> <p>La unua: la rusa ministro Miĥail Ŝvidkoj ne estas etna ukraino, sed nur havas ukrainecan familinomon. Li naskiĝis en Kirgizio, kaj ekde infanaĝo loĝas en Moskvo.</p> <p>La dua: en Rusio (same kiel en ĉiuj normalaj landoj) oni povas malpermesi nur pornografian aŭ perfort-provokan kinofilmon. Se do <i>Preĝo por hetmano Mazepa</i> ne estis montrita en Rusio, tio signifas, ke la posedantoj de kinoretoj ne taksis la filmon sufiĉe kvalita. Ankaŭ malveras tio, ke rusa gazetaro atakis la filmon. Mi regule legas kinorecenzojn, kaj tre malofte vidis nur iujn menciojn pri la filmo. Kaj la ĉefa rusa kinomagazino <i>La kinoarto</i> eĉ ne aperigis grandan recenzon pri la filmo (mi speciale kontrolis per ties TTT-ejo).</p> <p>La tria, kaj la plej grava. <i>Neniam</i> A. Puŝkin kaj A. Tolstoj prezentis Petron la 1an sadisto, tirano, sodomiulo, ktp. Tio estas rekta kaj intenca mensogo, ĉar verkoj de la menciitaj aŭtoroj estas bonege konataj kaj pristudataj ankaŭ en Ukrainio, kaj ajna ruslingva lernejano prave oponus ĉi eldiron. Sed eksterlandanoj ja, ne tre bone sciante la rusan literaturon, povus kredi, ke Puŝkin efektive verkis ion similan. Ĝuste tion celis la artikol-skribinto.</p> <p>Laste. La artikolo, sendube, laŭ la temo apartenas al la rubriko, redaktata de mi (<i>Arto</i>). Sed la aŭtoro (atentu: pseŭdonima!), komprenante, ke rusa redaktoro ne ellasus tiom da malpravaj faktoj pri Rusio, preferis publikigi ĝin tra <i>Moderna vivo</i>.</p> <div style="text-align:right">Grigorij A<span class="mm">ROSEV</span></div> <div style="text-align:right"><i>Rusio</i></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: januaro 2003</td></tr></table></body></html>