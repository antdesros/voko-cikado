<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Plu liberal-demokrata</title><meta http-equiv="Content-Type" content="text/html; charset=utf-8"/><meta name="description" content="Plu liberal-demokrata"/><meta name="keywords" content="Japanio, elektoj"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Politiko</h3>    <h3 class="tem">JAPANIO</h3> <h2>Plu liberal-demokrata</h2> <p>Post naciaj elektoj en Japanio komence de novembro plu registaras la Liberala Demokrata Partio (LDP) kaj ties estro kaj ĉefministro Koizumi. La partio ricevis 237 mandatojn el entute 480 (10 malpli ol en la lasta parlamento) kaj nun regas koalicie kun Nova Komeito (34 mandatoj, 4 pli ol en la pasinteco) kaj Nova Konservativa Partio (4 mandatoj, 5 malpli): ĉi-lasta partio kunfandiĝis post la elektoj kun LDP.</p> <p>Nova Komeito estas subtenata de la plej granda budhisma sekto en Japanio, <i>sokagakkai</i>, kun ĉirkaŭ ok milionoj da adeptoj. Kontraste al la sukceso de Nova Komeito rimarkindas la kadukiĝo de maldekstraj Japana Komunista Partio kaj Sociala Demokrata Partio: ambaŭ perdis pli ol duonon de siaj mandatoj.</p> <p>La nacia parlamento en Japanio konsistas el du ĉambroj: la ĉambro de deputitoj kaj la ĉambro de konsilistoj. Kiel en Britio, la popolo ne rekte elektas la ĉefministron: tiun postenon ricevas la ĉefo de la plej granda kaj sukcesa partio.</p> <div style="text-align:right">I<span class="mm">GARASI</span> Takeo/pg</div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/../mon/abonilo.html">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: januaro 2004</td></tr></table></body></html>