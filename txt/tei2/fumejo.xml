<?xml-stylesheet type="text/xml" href="teixlite.xsl"?>

<!DOCTYPE TEI.2 PUBLIC "-//TEI//DTD TEI Lite XML ver. 1//EN" "teixlite.dtd" 
[

<!-- e-aj literoj -->
<!ENTITY Ccirc "&#x0108;">
<!ENTITY ccirc "&#x0109;">
<!ENTITY Gcirc "&#x011c;">
<!ENTITY gcirc "&#x011d;">
<!ENTITY Hcirc "&#x0124;">
<!ENTITY hcirc "&#x0125;">
<!ENTITY Jcirc "&#x0134;">
<!ENTITY jcirc "&#x0135;">
<!ENTITY Scirc "&#x015c;">
<!ENTITY scirc "&#x015d;">
<!ENTITY Ubreve "&#x016c;">
<!ENTITY ubreve "&#x016d;">

<!-- aliaj literoj -->
<!ENTITY dash "&#x2015;"> 
<!ENTITY elipse "...">
<!ENTITY TRISTELO "* * *">

<!ENTITY leftquot "&#x201e;">
<!ENTITY rightquot "&#x201c;">

]>

<!-- $Id: fumejo.xml,v 1.3 2017/11/21 20:38:57 revo Exp $ -->
<!--
     $Log: fumejo.xml,v $
     Revision 1.3  2017/11/21 20:38:57  revo
     pretigis stilfolion kaj transformadon de Fumejo

     Revision 1.2  2017/11/21 20:07:14  revo
     aranghis lau TEI

-->

<TEI.2>
<teiHeader>

  <fileDesc>
    <titleStmt>
      <title>En fumejo de l' opio</title>
      <author>Władysław Reymont</author>
      <respStmt>
        <resp>tradukis</resp>
        <name>Kazimierz Bein</name>
      </respStmt>
      <respStmt>
        <resp>enkomputiligita kaj adaptita al TEI de</resp>
        <name>Wolfram DIESTEL</name>
      </respStmt>
    </titleStmt>
    <editionStmt>
      <edition>$Id: fumejo.xml,v 1.3 2017/11/21 20:38:57 revo Exp $</edition>
    </editionStmt>
    <extent>20 kB</extent>
    <publicationStmt>
      <publisher>BLIŃSKI KAJ W. MAŠLANKIEWICZ</publisher>
      <pubPlace>VARSOVIO, NOWOGRODZKA 17</pubPlace>
      <date>1908</date>
    </publicationStmt>
    <sourceDesc>
      <p>Vidu la redaktan noton.</p>
    </sourceDesc>
  </fileDesc>

  <encodingDesc>
    <projectDesc>
      <p>Tiu teksto esti&gcirc;is kadre de projekto
      realigi redaktilon por Reta Vortaro subtenanta
      serĉadon je citaĵoj en klasikaj kaj aliaj esperantlingvaj verkoj.
      Kelkaj verkoj de Zamenhof kaj Kabe ĝis nun ne troviĝas kiel
      manipulebla kaj facile serĉebla teksto en Interreto.
      Do jen plia verko.</p>
    </projectDesc>
    <editorialDecl>
      <p>La tekstoj registri&gcirc;is per signorekona programo 
      kaj posta mana prilaboro.</p>

      <p>En la originala romano la paroloj estas markitaj ne per
      citiloj, sed per longaj strekoj. Foje aperas encitila vorto.
      Por konservi la informon mi
      uzis en la atributo rend la sekvajn kombinojn: '- ', '--', ' -', '""'
      signante enkondukan kaj/aŭ finan strekon.</p>

      <p>Kiel emfazaj aŭ markaj elementoj estas uzataj diversloke emph, mentioned, foreign.</p>

      <p>En iuj lokoj estas piednotoj, kiujn mi signis per &lt;note&gt;. Kaj
      ie estas apartigiloj, kiujn mi skribis per &lt;p rend='center'&gt;&amp;TRISTELO;&lt;p&gt;.</p>
    </editorialDecl>    
  </encodingDesc>

  <profileDesc>
    <langUsage>
      <language id="eo">Esperanto</language>
    </langUsage>
  </profileDesc>
</teiHeader>

<text lang="eo">


<front>
    <titlePage>
      <docAuthor>Władysław Reymont</docAuthor>
      <docTitle>
        <titlePart type="main">En fumejo de l' opio</titlePart>
        <titlePart type="category">Novelo</titlePart>
        <titlePart type="translator">
          el la pola lingvo tradukis <name>D-ro Kazimierz Bein (Kabe)</name>
        </titlePart>
	<titlePart type="series">ALDONO LITERATURA AL "POLA ESPERANTISTO“</titlePart>
      </docTitle>
<!--      <docEdition>
      </docEdition> -->
     <docImprint>
         <publisher>PRESEJO: BLIŃSKI KAJ W. MAŜLANKIEWICZ</publisher>,
         <pubPlace>VARSOVIO, NOWOGRODZKA 17</pubPlace>,
         <date>1908</date>
      </docImprint>
    </titlePage>
  </front>

  <body>
  
<div type="novel" id="O">

<p>La ŝipo ree saltis tiel vivege, kiel ĉevalo
neatendite frapita per sprono; kelkaj pasaĝeroj
de la supera ferdeko de la 1—a klaso falis
de la kanaj apogseĝoj sur la najbarojn, mi
batis per la kapo iun helharan grandegulon,
kaŝitan en flavan <foreign lang="en">waterproof</foreign>'on.
</p>
<p><q rend="--">Al la diablo!</q> malbenis li pole.
</p>
<p>Mi respondis same energie, ĉar en la sama
momento mi frapis per la mano je la brako
de l' apogseĝo.
</p>
<p><q rend="--">Ah, samlandano!</q> ekkriis li, helpante
min reveni al la egalpezo.
</p>
<p><q rend="- ">Jes!</q>
</p>
<p>Ni de proksime ekrigardis la okulojn unu
de la alia, ĉar la sola lanterno, kroĉita al la
masto, malforte lumigis la ferdekon.
</p>
<p><q rend="- ">Mi vidis vin, civito, en Parizo, sur
Triumfa Arko.</q>
</p>
<p><q rend="--">Vere, mi estis&elipse;</q> sed mi ne povis
rememori lian vizaĝon. <q rend="--">Vi estas de Reĝolando<note rend="*)">Ruslanda Polujo.</note></q>
demandis mi, por ion diri.
</p>
<p><q rend="--">De la mondo!</q> respondis li malvarme.
</p>
<p>Mi ne demandis plu kaj ni sidis silente.
</p>
<p>La maro ŝaŭmis kaj ŝaŭmis de la senforta
kolero. La fajfo de la vento kaj la ritma bruo de la
maŝinoj de l' ŝipo unuiĝis kun la sovaĝa krio de la
maro, kiu de ĉiuj flankoj puŝis siajn kunmiksitajn
ondojn kun brilantaj ŝaŭmaj puntoj, iris antaŭen,
saltis, batis senĉese la ferajn flankojn de la
ŝipo kaj falis frakasita en la senfundaĵon, kun
bruo simila al la senforta kolero.
</p>
<p>Nokto sen nuboj kaj sen steloj kovris la
spacojn per verdeta nigro, kunfluis silente kun
la maro kaj kvazaŭ ĉirkaŭprenis ĝin per sia
malgaja potenco. Oni sentis ĝian malvarman
kaj malsekan tuŝon. La konscio, ke oni estas
pendigita inter du senfundaĵoj, la akvo kaj la
spaco, ke oni dependas de la kaprica de elemento,
kiu senĉese sin ĵetas en paroksismo
de frenezo kaj ŝtelatendas, por engluti ĉion,
kio kontraŭstaras al ĝi &dash; plenigas per stranga
kerno de volupta maltrankvilo. Oni sidas sorĉita,
kaj estas tiam vera ĝuo la vento kaj la
batoj de la elemento &dash; oni vivas la vivon de
la maro.
</p>
<p>Oni naĝas sur la dorsoj de la ondoj, kies
stranga blankeco brilas, kvazaŭ konturoj de
blankaj fantomoj, kaj oni aŭskultas la voĉojn
de la maro.
</p>
<p>Oni sentas tiam nek timon, nek la vivon,
oni sentas nur, ke bone estas scii kaj pensi
pri nenio, pasive cedi al la ondoj kaj naĝi en
ĉi tiu nokto, ĉe la kanto de la uragano.
La animo kvazaŭ unuiĝas kun la mallumo
kaj disfluas en la spacoj. La lumturoj de
la malproksima ankoraŭ Newhaven komencis
brileti kaj poste ekflamis iliaj oraj steloj,
kvazaŭ aŭroro sur la nigra horizonto.
</p>
<p>La voĉoj de la ondoj potenciĝis, la ŝipo
saltis pli kaj pli forte kaj kvazaŭ kuris for de
ĉi tiuj malvarmaj kaj malbonaj ĉirkaŭprenoj
de la maro. Ni malsupreniris en la kajutojn,
ĉar la ŝipo komencis trumpeti sian potencan
signalon kaj la ĉenoj de la havenaj lumoj 
trabatis la nokton.
</p>
<p>La samlandano prezentis min al iu Ĥino,
kiun li nomis sia amiko; ni sidigis, por trinki
teon kaj babili.
</p>
<p><q rend="- ">Ĉu vi veturas Londonon?</q>
</p>
<p><q rend="- ">Jes, ni veturas tien ĉiumonate.</q>
</p>
<p>La Ĥino kun subtilaj trajtoj, kvazaŭ li
estus unu el la malgrandaj figuroj, skulptataj
tiel majstre de liaj samlandanoj, silentis.
</p>
<p><q rend="- ">Mia amiko komprenas nek pole, nek
angle, sed li estas brava knabo. Ni koniĝis
en Formozo. Mi estis en la Legio, li prezentis,
oni diras, la Nigrajn standardojn; en la
komenco oni proponis al li la pendigilon, sed
poste oni ekkompatis lin kaj permesis al li
vivi. Ni koniĝis en Pambo, ekvivis amike,
adaptis sin unu al la alia kaj estas kontentaj.</q>
</p>
<p><q rend="--">Ĉu vi bone konas Londonon?</q>
demandis mi, ĉar ekbrilis al mi ideo, ke eble li
konas la adreson de la fumejo de l'opio, kiu,
kiel mi sciis, ekzistas en Londono, sed kies
adreson mi ne povis ricevi, malgraŭ persista
serĉado.
</p>
<p><q rend="- ">Mi konas ĝin sufiĉe bone.</q>
</p>
<p><q rend="- ">Eble okaze vi scias ion pri la fumejo
de l' opio?</q>
</p>
<p>La Polo iom reiris, fikse ekrigardis min,
diris kelke da vortoj al la Ĥino, kun kiu li
interŝanĝis rigardon de interkonsento, ĉar iu
mistera kaj malforta rideto trakuris iliajn vizaĝojn,
kaj sin turnis al mi.
</p>
<p><q rend="- ">Ĉu vi jam fumis iam?</q>
</p>
<p><q rend="- ">Ne, neniam, sed mi dezirus. Mi volus
konvinkiĝi, kiom la efektivaj impresoj de fumanto
de l' opio estas similaj al tio, kion oni
rakontas.</q>
</p>
<p><q rend="- ">Inter la priskriboj kaj la realeco la
simileco estas tre malgranda. Absolute ne
eble estas priskribi aŭ rakonti la impresojn.</q>
</p>
<p>Mi ekrigardis lin mirigita. ĉar kiam li
finis sian frazon, liaj okuloj kvazaŭ vualiĝis,
la vizaĝo rigidiĝis kaj sur la lipoj vagis stranga
rideto de svenado.
</p>
<p><q rend="- ">Mi konas tion tre bone. Mi estis
sufiĉe longe en Ĥinujo, cetere ankaŭ en Londono
efektive ekzistas loko, kie oni povas fumi pipon
de opio.</q>
</p>
<p><q rend="--">Vi do konas la adreson?</q> ekkriis mi
kun ĝojo.</p>
<p><q rend="--">Ĉu ni konas? Ni estas konstantaj
abonantoj</q> respondis li mallaŭte.
</p>
<p>Mi komencis insiste peti lin pri la enkonduko.
Li interŝanĝis kelke da vortoj kun la
Ĥino kaj ni baldaŭ aranĝis la aferon. Oni
postulis nur: sterlingon por la eniro kaj solenan
parolon, ke oni ne perfidos la sekreton.
</p>
<p>En <foreign lang="en">Newhaven</foreign>
ni eniris en la londonan
vagonaron kaj post kelke da horoj mi jam
atingis la stacidomon de Victoria.
</p>
<p>Ni interŝanĝis la vizitkartojn kaj
interkonsentis kunveni je la oka horo vespere.
</p>
<p>Kun granda malpacienco mi atendis ĉi
tiun vesperon. Mi apenaŭ sukcesis konvinki
mian kunulon, ke li partoprenu en la ekskurso,
ĉar sola mi iom timis riski promenadon kun
fremdaj homoj en nekonatajn kvartalojn de
Londono.
</p>
<p>Je la oka horo miaj konatoj jam estis en
la loko de nia kunveno. En
<foreign lang="en">Charing Cross</foreign>
ni eniris en vagonaron kaj ekveturis al la
Dokoj kaj <foreign lang="en">Bridge Tower</foreign>.
</p>
<p>Post pli ol unuhora veturado ni forlasis
la vagonaron en unu el la ekstremaj stacioj,
tie ni prenis <foreign lang="en">cab</foreign>'on
kaj post duonhoro ni
jam staris antaŭ longa domo el ruĝaj brikoj.
</p>
<p>Tio estis la fumejo.
</p>

<p rend="center">&TRISTELO;</p>

<p>Mia samlandano plenumis ĉiujn formalaĵojn, 
kaj mi kun la doktoro eniris en altan
kaj longan salonon
</p>
<p>Estis tie jam dekkelko da personoj kaj
senĉese venis novaj. Mi sidigis sur unu el la
sofo], kiuj staris apud la muroj, en densejo
de grandegaj palmoj. Elektra lumo el verde-oraj
tulipoj, balanciĝantaj ĉe la plafono kaj
inter la branĉoj de la arbetoj, verŝis koloran
brilon. Blankaj, molaj tapiŝoj mutigis la paŝojn.
Estis silente. Tiuj, kiuj parolis, parolis
mallaŭte murmuretante, aliaj sin etendis silente
sur la flavaj silkaj sofoj.
</p>
<p>Fontano en la mezo de la salono verŝis
grandegan kaskadon de pulvorigita akvo kaj
brilis diverskolore.
</p>
<p>La akvo, kolorigita per la reflektoroj,
similis ĉielarkon, ŝprucantan en mirakla luma
kolono de la fundo de marmora cisterno, kaj   
 sonorigis melodion, nepriskribeble dolĉan.
</p>
<p>El arĝentaj incensujoj en la niĉoj fluis
malpezaj, kvazaŭ sunaj rubandoj de fumo kaj
distrenis en la salono nebulojn de ekscitanta
odoro.
</p>
<p>Ventumiloj el grandegaj blankaj strutaj
plumoj, en bronzaj ingoj, ŝirmis kelkajn sofojn.
</p>
<p>Estis tiom da artista beleco en la aranĝo
de la salono, ke kun ĝuo oni enspiris ĉi tiun
harmonion de brilaj koloroj, kvankam duonkovritaj,
de duonlumo, de delikataj konturoj de
molaj silkaj, de silento interrompata de la
murmuretoj de la fontano kaj de la plaŭdoj
de verdaj serpentoj kun plataj kapoj en la
cisterno.
</p>
<p>Eĉ sen la opio oni povis revi dolĉan
sonĝon.
</p>
<p>La lumoj tute estingiĝis, nur la akva kolono
brilis kiel oro, rubeno, kalcedono kaj
smeraldo.
</p>
<p>El la niĉoj iris iaj malgrandaj estaĵoj kun
flametoj en la manoj, disiĝis en la salono kaj
malaperis en la ombro de l' palmoj.
</p>
<p>Stranga tremo trapenetris min kaj senmovigis.
Mi fermetis la okulojn kun timo
miksita kun ĝuo. Io tuŝis min delikate kaj mi
ekaŭdis ekstreme melodian voĉon, Mi levis
la palpebrojn; antaŭ mi, kiom mi povis distingi
en tia krepusko, staris juna knabino, unu el
tiuj filigranaj Japaninoj, personigantaj la ĉarmon
kaj dolĉecon. Ŝi estis tiel bela, ke ŝi ŝajnis
al mi pli iluzio, ol virino; mi ne povis deturni
de ŝi miajn okulojn. Ŝi donis al mi
piptubon kun grandega sukceno ĉe la ekstremo.
Mi prenis ĝin en la buŝon, ŝi ekgenuis kaj per
siaj ridinde malgrandaj manetoj formis konuson
el opio, metis ĝin en la truon de la pipo,
proksimigis flameton kaj mallaŭte en plej pura
angla lingvo murmuretis:
</p>
<p><q rend="- ">Enspiru en vin la tutan fumon.</q>
</p>
<p>Mi obeis.
</p>
<p>Mi eksentis la abomenan odoron de la
bruligita opio. Stranga pezeco komencis disflui 
en miaj vejnoj, malleviĝis miaj palpebroj, la
pipo elglitis el miaj manoj, sed mi ne havis
sufiĉe da forto por ĝin reteni. Mi sentis, ke
mi defalas, mi volis salte leviĝi, per la resto
de la konscio mi ĵetis min antaŭen, sed stranga
kaj forta doloro trapenetris min kaj mi memoras,
ke mi estis falanta en la miraklan cisternon.
</p>

<p rend="center">&TRISTELO;</p>


<p>Mi rekonsciiĝis. Mi memoris, ke mi fumis 
opion. Mi memoris multajn antaŭajn aferojn.
Mi pensis, ke ĉio jam estas finita, mi do
ĉirkaŭrigardis la ĉambron. Nenio restis. Blua
senfina spaco ĉirkaŭis min, Blanketa lumo
penetris de ekstere. Mi sentis, ke ekregas
min tiu speco de forta mirego, kiu kondukas
al manio. La timo de izoleco kaj frenezo
ekregis min, sed tio daŭris nelonge.
</p>
<p><q rend="--">Mi sonĝas!</q> pensis mi. Mi ekrigardis
min mem. Mi vidis nenion. Jes, kiam per
movo mi volis levi la manon, mi ne trovis ĝin.
Mi tute ne okupis spacon. 
</p>
<p>Mi eksentis, ke mi estas sole la konscio
</p>
<p>Mi rimarkis, ke mi ne vidas, ne sentas,
ne aŭdas, ke mi nur scias. Blanketa nubo de
nebulo &dash; tio estis mi. Kiom da fojoj mi
rememoris ion, tiom da fojoj flamoj bluaj kaj
purpuraj, kvazaŭ fulmoj, elflugis el tiu mia
<q rend='""'>mi</q>.
</p>
<p>Mi sentis en mi la trankvilon de la senlima
feliĉo. Mi trakuradis iajn sorĉlandojn.
Mi naĝis en verda torento de lumo. Mi estis
en la universo. Miliardoj da sunaj balanciĝis
ĉirkaŭe, kvazaŭ floroj blankaj, flavaj kaj purpuraj.
Sennombraj turniĝantaj flamoj trakuris la spacojn.
Mi vidis ridetojn de la steloj.
Mi sentis nenion, nur nepriskribeblan feliĉon.
Mi estis ĉie, kaj mi ne povis voli; mi estis
kvazaŭ disfluinta, trapenetranta, ĉie ĉeestanta.
Tiam mi eksentis teruran doloron, kvazaŭ iu
prenus mian animon per feraj brulruĝaj manoj
kaj ekpremus tutforte. Mi perdis la konscion.
</p>

<p rend="center">&TRISTELO;</p>


<p><q rend="--">Enspiru ĉion</q> murmuretis la japanino,
ekbruligante ankoraŭ pli grandan konuson de
opio.
</p>
<p>Mi enspiris.
</p>
<p>Rea aliaj mondoj!
</p>
<p>La miraklaj fabeloj de Ŝeĥerazada, la
ĝardenoj de <foreign lang="de">Loreley</foreign>,
la palacoj de !' hirundoj
en la profundo de la lagoj &dash; ne estis tiel belaj,
kiel tio, kion mi vidis. Tio estis nek tero, nek
ĉielo, nek sonĝo, nek realaĵo, tio estis io, por
kio la homa lingvo ne posedas vortojn, la
cerbo &dash; ideojn.
</p>
<p>Ĉirkaŭis min arboj, homoj, tero &dash; el
flamoj. Ĉio estis nur konturo. Blindiganta
brilo, plena de ridetoj, vortoj, ekrigardoj ĉirkaŭis
min de ĉiuj flankoj. La konturoj moviĝis,
iris, disiĝis kaj ree kuniĝis. Kolonoj de kolon
lumo, fajraj pluvoj, {lamaj kugloj rondiris senĉese
ĉirkaŭ mi.
</p>
<p>Poste ĉi tiuj briloj kvazaŭ diskuris, mi
ekvidis malhelan bluon de ĉielo,plenade helaj
steloj kaj iajn ruĝajn tapiŝojn sub mi. Senfinaj
vicoj de oraj kolonoj elkreskadis kvazaŭ
arbaro, Grandegaj filikaj folioj kun longaj vizaĝoj,
signitaj de verdaj vejnoj, balanciĝis kun
dorma rideto, Mi ne vidis la okulojn, buŝojn,
trajtojn, mi vidis nur la ridetojn. Poste io,
kvazaŭ muziko de harpoj, fluis de la spaco,
kaj el ĉi tiuj brilaj sonoj elnaĝis virinaj figuroj.
Ili sin klinis al mi, ĉirkaŭprenis min kaj dancis.
Mi vidis, kiel iliaj diverskolore brilantaj vestoj
flagris antaŭ mi, kvazaŭ blanka rubando sur
ora kaj purpura fono, kvazaŭ grenkampo
aŭtune, implikita de araneaĵo.
</p>
<p>Ili preterpasis, revenis, ĉirkaŭis min tiel,
ke mi sentis tuŝon de la oraj brakoj, la fajron
de la pupiloj, brilantaj kiel granatŝtonoj; mi
vidis, kiel iliajn jaspisajn korpojn ruĝigis la
sango, kvazaŭ la aŭroro la vitran supraĵon de
lagetoj. Ili ridetis. La rideto ne havis buŝon,
lipojn, signifon, ĝi estis ĉie kaj ne eble estis
kontraŭstari al ĝia altiro. Mi kvazaŭ flugis
sur ĝia ondo, iaj longaj haroj kovris min, kaj
mi sentis buŝon sur mia buŝo, dolĉajn murmuretojn,
kaj lumaj tuŝoj penetris min kun stranga
dolĉeco.
</p>
<p>Poste ia profundo de grandega arbaro.
Kolosaj kverkoj, pinioj kun homaj vizaĝoj, kun
longaj brakoj anstataŭ branĉoj. Profunda potenca
kanto en ritmoj vastaj, kiel la universo,
fluis de ĉiuj flankoj, kuniĝis kaj disiĝis en la
mallumaj spacoj en pluvon de briloj pli kaj
pli malfortaj. Grandegaj akvaj torentoj flugis
de ĉie, pasis preter mi kaj dronis en kaskado
de kantoj. Mi sonĝis, tamen kun plena konscio
mi pensis:
</p>
<p><q rend="- ">Ĉu mi dormas, vivas aŭ mortis?</q>
</p>
<p>Subite ĉio malaperis. Mi ekvidis la saman
ĉambron. Mi iris de niĉo al niĉo, deklinis la
ventumilojn kaj rigardis ĉion &dash; estis nenio,
estis neniu. Estis kvazaŭ emanacio de ĉio;
sole kosmaj korpoj de arboj, homoj, mebloj
malklare aperis kvazaŭ ombroj. Mi iris antaŭen.
</p>
<p>Mi ekvidis min mem.
</p>
<p>Ne, eĉ la impreson mi ne scios resumi.
</p>
<p>Mi rigardis min, kuŝantan sur la sofo. Se
mi tiam havus cerbon, kiel ordinare, mi
freneziĝus.
</p>
<p>Mi volis voki ĉi tiun samulon, mi ne povis,
ĉar mi ne estis formo, mi estis etero, koncepto.
Uragano de terura premego bolis en mi.
</p>
<p><q rend="--">Mi mortis&elipse; mortis&elipse;</q>
pensis mi kun mordanta malespero, terura malvarmo spiris
sur min.
</p>
<p><q rend="--">Kie mi estas? Kio okazis kun mi?</q>
jen pli malpli tiel formuliĝis miaj pensoj. Mi
vagis en la ĉambro, revenis al la sofo,sur kiu
mi vidis min kuŝantan, ĝis fine mi venis al
granda spegulo. Mi ekvidis la glatan supraĵon,
kvazaŭ tra nebulo reflektantan la konturojn de
l' objektoj &dash; sed min mi ne vidis en ĝi.
</p>
<p><q rend="- ">Helpon! Veku min!&elipse;</q>
</p>
<p>Ŝajnis al mi, ke mi krias, sufokita per
spasmo de senlima timo.
</p>

<p rend="center">&TRISTELO;</p>


<p><q rend="--">Ĉu vi deziras ankoraŭ?</q> demandis
mallaŭte la Japanino. 
</p>
<p>La ventumilo delikate murmuretis kaj
faris refreŝigan blovon. Mi sentis tion, mi
aŭdis la voĉon, sed mi ne kuraĝis malfermi
la okulojn, ĉar mi ne sciis bone, kie mi estas.
Nur eksentinte la reordigon de la kuseno sub
mia kapo, mi malfermis la okulojn, senkonscie
prenis la pipon en la buŝon kaj ankoraŭ unu
fojon avide enspiris la fumon.
</p>
<p>La sama sento de falado kaj de vekiĝo.
</p>
<p>Mi estis sur la maro. Mi sentis, ke mi
naĝas kun disetenditaj brakoj, mi havis la
ordinarajn formojn.
</p>
<p>Ŝajnis al mi tiam, same kiel hodiaŭ, kiam
mi skribas tion ĉi, ke mi posedas plenan
konscion.
</p>
<p>Mi naĝis, ne komprenante, de kie mi
venis. Mi vidis la helan lazuron super mi, la
sunon kaj la verdan akvon de la oceano, mi
sentis la karesan tuŝeton de la vento, mi aŭdis
malproksiman bruon de ondoj, batantaj ŝtonegojn.
Mevoj kun longa krio sin levis super
mi, poste ĉirkaŭis min granda silento, kvazaŭ
ĉio estas mortinta kaj mutiĝinta. La maro
disiĝis sub mi kaj mi falis en la profundon
sur akvan kahelon, kaj de ĝi mi glitis pli kaj
pli malsupren. Verda krepusko kovris al mi
ĉion, mi vidis tra la akvo, ke la ĉielo estas
ruĝa, la suno &dash; oranĝa, kaj mi falis, falis senhalte.
Nek timo, nek doloro, nek miro moviĝis en mi.
Poste mi naĝis tra ia interna
rivero de la oceano, mi preternaĝis valojn
plenajn de ŝtonegoj, de strangaj vegetaĵoj, de
niĉoj, kaj mi atingis ian spacon, kie ĉio estis
blanka.
</p>
<p>Mi ektremis kaj kvazaŭ rekonsciiĝis el
mia rigideco, ekvidinte subite ĉirkaŭ mi homajn
figurojn, kun flugpendantaj haroj kaj kun larĝe
malfermitaj okuloj. Ili naĝis rekte al mi,
mi sentis ilian tuŝon, la glacian malsekecon
de iliaj korpoj, abomenan molecon de iliaj haroj.
Ili kuniĝis kvazaŭ en kronon, kaj ĉirkaŭis min
de pli kaj pli proksime. Kien ajn mi rigardis,
&dash; ĉie verdetaj kapoj, disŝiritaj manoj, piedoj,
korpoj, buŝoj malfermitaj kvazaŭ por krio,
kunpremitaj pugnoj, &dash; vera balo de kadavroj
duone putrintaj sur la fundo de la oceano.
</p>
<p>Estis senlima silento; mi kvazaŭ ŝvelis de
abomeno kaj timo, sed mi ne povis krii, nek
moviĝi.
</p>
<p>La kadavroj falis sur min, baris al mi la
vojon, puŝegis min, kaj mi, kiel unu el ili,
kuŝis senviva, sen movo, en la profundo de
nekonataj senfundaĵoj, kun pli kaj pli granda
krio de l' malespero en la animo.
</p>
<p>Poste ĉiuj ĉi korpoj kvazaŭ kuniĝis kaj kunkreskis
unu kun alia; tio estis kvazaŭ grandega
polipo kun miloj da kapo] kaj brakoj, kiu persekutis
min. Mi vidis, ke ĝia blua buŝo malfermiĝas,
ke ĝiaj longaj akraj dentoj terure minacas
kaj en la okuloj komencas brili sangaj flamoj.
</p>
<p>Iom post iom mi reakiris la volon kaj
ian grandegan forton, mi ĵetis min antaŭen
kun la malespero de l' frenezo, mi forkuris en
la profundon, elnaĝis sur la supraĵon, platiĝis
kiel ondo, disfluis en la krestoj de la ŝaŭmo,
sed la monstro kuris post mi, persekutis min
sur ĉiuj vojoj, kaptis kaj ĉirkaŭis de ĉiuj flankoj;
mi sentis la akrecon de ĝiaj ungegoj,
blovis sur min ĝia varmega spiro.
</p>
<p>Kiam mi ne vidis plu eĉ unu colon da
libera spaco, ĉie nur la volvaĵojn de la monstro,
mi eksentis potencan forton en mi. Mi
estis en ilia povo, mi vidis, ke la monstro sin
ĵetis sur min.
</p>
<p>Ne, ne eble estas priskribi la batalon, la
ĉirkaŭprenon, kiam ĉirkaŭvolvis min la korpoj
kiam mi eksentis miliardojn da dentoj en mi,
nek la forton, kiu naskiĝis en mi.
</p>
<p>Mi memoras nur, ke mi luktis kontraŭ la
monstro, batis per la pugno, ŝiris per la dentoj,
frakasis per la kapo kaj sentis varman fluon
de la sango, kovranta min.
</p>
<p>Poste nek doloro, nek io ajn&elipse; ekregis
min frenezo de la batalo kaj venko.
</p>
<p>La maro balancis, ĵetis pli kaj pli alten
siajn ondojn; kvazaŭ forŝiritaj suproj de montoj,
tondroj batis la maron per bluaj rubandoj de
l' fulmoj; la uragano kriegis, kvazaŭ aro de
satanoj. Rabiaj akvoturnoj batis la ĉielon, kaj
la ventego balais la fundon. Mi eksentis min
tiel forta, ke mi vidis, ke tra mi fluas la tuta
potenco de la universo. Mi kuŝis sur la dorso
de la ondoj kaj naĝis.
</p>
<p>Tia senlima sento de feliĉo kaj trankvilo
estis en mi, ke mi sentis, ke en mia cerbo
estas ĉio: la vivo kaj la morto, la pereo kaj
la kreo &dash; la tuta universo.
</p>

<p rend="center">&TRISTELO;</p>


<p>Kiam mi vekiĝis, mia kunulo sidis apud
mi. Mi volis ankoraŭ fumi, sed li preskaŭ perforte
elkondukis min. La tutan tempon li ne
fumis, li nur gardis min.
</p>
<p>Kiam mi skribas tion, aŭtuna vento bruas
ekstere, subtila pluvo fluas sur la fenestraj vitroj
kaj estas tiel malvarme kaj malgaje en la
griza mondo, sur la sengrenaj kampoj, en la
blua aero, ke kun vera ĝuo mi rememoras
tiun ne sonĝon, sed sorĉan realaĵon. La priskribo
ne estas preciza, sed la homa lingvo
estas hakilo, per kiu oni devas skulpti la kristalojn
de la sentoj: ne estas do mirinde, ke
oni ricevas senformajn kaj malbelajn bulojn,
anstataŭ statuoj.
</p>

<p rend="fonbildo"></p>

</div>
</body>
</text>
</TEI.2>
