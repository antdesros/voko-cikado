<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Proverboj novaj</title><meta http-equiv="Content-Type" content="text/html; charset=utf-8"/><meta name="description" content="Proverboj novaj"/><meta name="keywords" content=""/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Ŝerco kaj Satiro</h3>   <h2>Proverboj novaj</h2> <p>Se katoj zorgus pri vivo de ratoj, potenculoj zorgus pri homaj rajtoj.<br/> Leĝoj similas al araneaj retoj, en kiuj kaptiĝas nur insektetoj.<br/> Sinjorina peto egalas al dekreto.<br/> Se najtingalo sian langon bridus, sin en la kaĝo de ĉasist' ne vidus.<br/> Pli ol kruelaj reĝoj, vundas maljustaj leĝoj.<br/> Kiu havas belajn okulojn, freneze amas spegulojn.<br/> Amo estas supo: ju pli varma, des pli ĉarma.<br/> Arbo falinta ne havas radikojn, homo falinta ne havas amikojn.<br/> Se edzo ne aŭdus kaj edzino ne vidus, dum la tuta kunvivo ili feliĉe ridus.<br/> Feliĉo, samkiel virino bela, malofte dumlonge restas fidela.<br/> Por eviti kverelojn, edzo fermu orelojn.<br/> Ne malĝoju pro kresko de aĝo, se kun tio ankaŭ kreskas saĝo.<br/> Se ne estus pro profito, nenie okazus milito.<br/> Kiam profito permesas, oni humanecon forgesas.<br/> Fajro tuj estingiĝas sen aero, homo velkas sen just' kaj libero.<br/> Interbatalo de katoj estas bona por la ratoj.<br/> Fermitaj estu buŝoj de saĝuloj, sed malfermitaj iliaj okuloj.<br/> Kiu serĉadas fiulon, enrigardu spegulon.<br/> Se fiŝo ekaperus el seka rivero, el politikista buŝo aperus vero.</p> <div style="text-align:right">M<span class="mm">ORTEZA</span> Mirbaghian</div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: oktobro 2002</td></tr></table></body></html>