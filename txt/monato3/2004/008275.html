<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Paco revenu ...</title><meta http-equiv="Content-Type" content="text/html; charset=utf-8"/><meta name="description" content="Paco revenu ..."/><meta name="keywords" content="Kongo, milito, homaj rajtoj"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Politiko</h3>    <h3 class="tem">OPINIO</h3> <h2>Paco revenu ...</h2> <p><i>Useni Kalumbi loĝas en Demokrata Respubliko Kongo en Goma-urbo, sidejo de la liberiga movado Demokrata Kongolanda Kolektivo, kiun subtenas Ruando. Li prezentas personan perspektivon pri la situacio en sia krizoplena lando.</i></p> <p>Milito havas multajn konsekvencojn. Mi mem spertis kaj daŭre spertas tion en mia provinco, Nord-Kivu. Mi povas citi kelkajn konsekvencojn: multaj homoj perdas sian vivon kaj personaj posedaĵoj estas rabataj de milicioj, kiuj semas panikon tra la lando. La milicianoj, kiuj kaŝas sin en la arbaroj, buĉas bestojn en la naciaj parkoj de Virunga. Nuntempe estas malfacile vidi bestojn en tiuj parkoj, ĉar ili estas forkurintaj en la arbaron aŭ transpasintaj la landlimon kaj enirintaj najbarajn ŝtatojn, precipe Ruandon – ekzemple la montaraj goriloj de Virunga, kiuj vivas ĉe la landlimoj de Ruando, Ugando kaj Kongolando.</p> <p>La ŝtelitaj posedaĵoj estas multnombraj. Mi ne povas citi ĉiujn krimojn, tamen ĉefa inter ili estas malrespekto de homaj rajtoj. Ni vidas ekzemple ĉiutagan seksperforton de avinoj: ĉiu scias, ke ni vivas danke al niaj kampoj, kaj en mia lando ĝenerale la avinoj zorgas pri la kampolaboroj. Sed ankaŭ niaj patrinoj kaj niaj filinoj estas ĉiutage sekse perfortataj de diversaj milicianoj en la kampoj. Pro tio ni vidas disvastiĝon de la malsano, kiu mortigas milojn en la evoluantaj landoj: aidoso.</p> <p>La aŭtoritatoj ne kapablas pagi salajrojn al la ŝtatoficistoj, kiuj celas nur siajn proprajn interesojn. Sekve, ĉiuj intelektuloj preferas serĉi laboron en najbaraj landoj. Mi ne kapablas citi ĉiujn konsekvencojn de la milito en mia lando, ĉar ili multas. Sed mi petas al miaj samlandanoj, ke ili ekpensu pri la estonteco de nia nacio. Paco revenu al nia lando por la bonfarto de niaj infanoj.</p> <div style="text-align:right">Useni K<span class="mm">ALUMBI</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: aprilo 2004</td></tr></table></body></html>