<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Banko-manko</title><meta http-equiv="Content-Type" content="text/html; charset=utf-8"/><meta name="description" content="Banko-manko"/><meta name="keywords" content="Hungario, financo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">HUNGARIO</h3> <h2>Banko-manko</h2> <p>Fraŭdo en la dua plej granda hungara banko skuis landon ĵus aliĝintan al Eŭropa Unio. La fraŭdo malkaŝiĝis, kiam nekonatoj surstrate atakis la estron de la ŝtata inspektistaro pri financoj, kaj la polico komencis esplori. Ĉe la banko K-H, kiu havas precipe belgajn akciulojn, la polico identigis fraŭdanton en la banka akcia sekcio.</p> <p>Komplikiĝis la afero, ĉar multaj klientoj de la banko estas gravuloj el politika kaj ekonomia sferoj hungaraj – almenaŭ teorie, ĉar neniu identiĝis. Pro la fraŭdo la opozicio atakis la ĉefministron, antaŭan estron de la banko K-H, sed mankis pruvoj pri ajna partopreno en la fraŭdo.</p> <h3>Senimposta paradizo</h3> <p>La fraŭdanto – simplulo sen multe da formala edukado – funkciigis antaŭ jardeko monŝanĝejon. Tiun sperton li ekspluatis por krediti kaj debeti monon ĉe alia monŝanĝejo laŭleĝe estrata de du sirianoj. Iel la nigra mono forvagis al senimposta paradizo: tiuj, kiuj profitis de la fraŭdo, ricevis sian monon en simplaj butikumaj saketoj liveritaj de taksiisto. Kiam ekesploris la polico, la fraŭdinto kaj unu el la sirianoj fuĝis: la bankestro estis arestita ĉe la landlimo.</p> <p>La polico daŭre esploras, sed proceso ankoraŭ ne eblas. Intertempe hungaroj demandas sin, kial la ĉefinspektisto estis atakita. Neniu arestiĝis pro la atenco, kaj leviĝas la demando, ĉu temas pri hazarda atako, aŭ ĉu la viktimo iel implikiĝis en la skandalo.</p> <div style="text-align:right">Karlo J<span class="mm">UHÁSZ</span>/pg</div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: majo 2004</td></tr></table></body></html>