<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Kaj je paĝo 747 de aviadilega enciklopedio ...</title><meta http-equiv="Content-Type" content="text/html; charset=utf-8"/><meta name="description" content="Kaj je paĝo 747 de aviadilega enciklopedio ..."/><meta name="keywords" content="Irlando, enciklopedio, gaela lingvo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">IRLANDO</h3> <h2>Kaj je paĝo 747 de „aviadilega” enciklopedio ...</h2> <p>Antaŭ kelkaj jaroj en artikoleto mia en M<span class="mm">ONATO</span>, mi bedaŭris, ke ne ekzistas vortaro de la irlanda varianto de la angla lingvo, angle nomata <i>Hiberno-English</i>, kvankam abundas irlandgaelaj vortaroj. Eĉ pli mi bedaŭris, ke malkiel en aliaj civilizitaj landoj, mankas irlanda enciklopedio.</p> <p>Post tiam la situacio ŝanĝiĝis. En librovendejoj mi trovis hibernoanglan vortaron, sed ne aĉetis. La verko konsistas precipe el ne plu uzataj vortoj kaj tropoj, kune kun gaelaj esprimoj enirintaj la hibernoanglan, kaj kiujn oni povas facile trovi en iu ajn gaela vortaro. Ĝi apenaŭ taŭgas por kompreni la modernan irlandanglan, kiu prezentas problemojn por eksterlandanoj, kiuj lernis nur la anglan aŭ usonan anglan.</p> <p>La enciklopedio estas tute alia afero. Aperis enorma unuvoluma anglalingva verko titolita <i>The Encyclopaedia of Ireland</i> (esperante: <i>La enciklopedio de Irlando</i>). Ĝi donas informojn pri aspektoj de la vivo antikva kaj moderna en Irlando. Kvankam en ĝi „Esperanto” ne aperas kapvorte, ne mankas aludo: sur paĝo 747 troveblas detaloj pri unu el la plej aktivaj irlandaj esperantistoj, Máire Mullarney (krome diverskampe engaĝiĝinta).</p> <div style="text-align:right">Garbhan M<span class="mm">AC</span>A<span class="mm">OIDH</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.html">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: decembro 2003</td></tr></table></body></html>