<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Gerd Jacques</title><meta http-equiv="Content-Type" content="text/html; charset=utf-8"/><meta name="description" content="Gerd Jacques"/><meta name="keywords" content="Monato, Gerd Jacques"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Monato sin prezentas</h3>    <h2>Gerd Jacques</h2> <h3>(librotenistino, Antverpeno, Belgio)</h3> <p>Inter ĉiuj kunlaborantoj de Flandra Esperanto-Ligo (FEL) mi, supozeble, estas la plej malnova. Mi eklaboris en la tiama Grafika Centro de UEA en la jaro 1977. Veninte el antverpena presista familio (en kiu 4 generacioj parolas Esperanton), mi lernis unue presadon, kaj pretigis plurajn Esperanto-revuojn kaj broŝurojn. Poste aliaj homoj transprenis tiun taskon, kaj mi specialistiĝis pri librotenado. Nun financo estas mia ĉefa okupo ene de FEL. Pri M<span class="mm">ONATO</span> mi okupiĝas nur flanke. Mi zorgas pri la bonaj rilatoj kun la perantoj de la magazino kaj enkasigas ĉiujn kotizojn.</p> <p>Mi vivas kun mia edzo kaj kun du filinoj. Ĉiuj familianoj parolas Esperanton. Niajn feriojn ni ĉiam pasigas en Esperantujo kun aliaj esperantlingvaj familioj, en IF, REF, PSI ...</p>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: decembro 2002</td></tr></table></body></html>