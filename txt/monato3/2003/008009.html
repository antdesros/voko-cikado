<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Stefan Maul</title><meta http-equiv="Content-Type" content="text/html; charset=utf-8"/><meta name="description" content="Stefan Maul"/><meta name="keywords" content="Monato, Maul, redaktoro"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Monato sin prezentas</h3>    <h2>Stefan Maul</h2> <h3>Ĉefredaktoro, Augsburg, Germanio</h3> <p>Naskita en 1940 en la tiama Jugoslavio, kiel kvarjarulo kun mia (germana) familio mi rifuĝis, pro la milito, al Germanio. Sekvis la kutima „kariero”, kun universitata diplomo de katolika teologio kaj profesio de ĵurnalisto. Ĝin mi praktikis en pluraj postenoj, fine kiel politika redaktoro de ĵurnalo en Augsburg, kie (kun interrompeto) mi vivas de pli ol 30 jaroj. De iom pli ol unu jaro mi estas pensiulo, dediĉanta laŭeble plej multan tempon al la familio kun du filinoj kaj kvin genepoj (inter ili ĝemelinoj).</p> <p>Bedaŭrinde, praktikadon de miaj preferataj hobioj – ĉarpentado (kaj aliaj manlaboroj en nia feria domo), pentrado kaj biciklado – iom malhelpas sekvoj de ses operacioj, kiujn suferis mia dekstra mano.</p> <p>En Esperantujo mi aktivis precipe ĵurnaliste, fine – en 1980 – kun Torben Kehlet mi fondis ĉi tiun revuon, kiu estas unika laŭ pluraj, precipe ĵurnalismaj, kriterioj. Tion realigi eblis, kompreneble, nur per fervora helpado de multaj, multaj aliaj (kiuj parte prezentis sin en ĉi tiu rubriko). Inter la libroj, kiujn mi verkis aŭ editoris, la du plej gravaj estas <i>Manlibro pri Ĵurnalismo</i> kaj <i>Deklingva Manlibro pri Politiko</i>. Lastatempe mi krome aktivas en la Akademio de Esperanto, gvidante ties konsultan komisionon. Mia forta espero estas, ke kaj vi kaj mi kaj M<span class="mm">ONATO</span> vivos bonfarte ĝis 2005, kaj ni kune povos festi la 25-jaran jubileon de nia unika magazino!</p>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: februaro 2003</td></tr></table></body></html>