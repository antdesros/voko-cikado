<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Kiu kie loĝas?</title><meta http-equiv="Content-Type" content="text/html; charset=utf-8"/><meta name="description" content="Kiu kie loĝas?"/><meta name="keywords" content="Litovio, statistikoj, popoloj"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">BALTIO</h3> <h2>Kiu kie loĝas?</h2> <p>Laŭ statistikoj en Litovio la litovoj konsistigas pli kaj pli grandan parton de la loĝantaro; krome, la nacia strukturo estas la plej homogena inter la tri baltaj landoj Litovio, Latvio kaj Estonio.</p> <p>En Litovio entute 83,5 % de la loĝantaro estas litovoj; en Estonio, tamen, estonoj estas 67,9 % kaj en Latvio nur 57,7 % estas latvoj. La plej granda minoritato en Estonio estas la rusoj (25,5 %); simile en Latvio (29,5 %). En Litovio loĝas nur iom pli ol 6 % da rusoj.</p> <p>Jam de tri jardekoj stabilis en Litovio la loĝantaro. Nun, tamen, post sendependiĝo disde Sovetio, kreskas la litova elcentaĵo. Kaj en 2001 la poloj fariĝis la unua minoritato en Litovio (6,3 %).</p> <p>En Litovio loĝas 3,5 milionoj da homoj. Pro naturaj kialoj kaj pro elmigrado la loĝantaro iomete malkreskas. Tie troviĝas homoj el 115 nacioj, tamen nur 29 nacioj havas pli ol 100 reprezentantojn. La plej internacia urbo de Litovio estas la ĉefurbo Vilnius: tie loĝas 57,8 % da litovoj, 18,7 % da poloj kaj 14 % da rusoj.</p> <p>En la latva ĉefurbo Riga loĝas 41 % da latvoj kaj 43,9 % da rusoj; en la estona ĉefurbo Tallinn 53,7 % da estonoj kaj 36,5 % da rusoj.</p> <div style="text-align:right"><span class="mm">LAST</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: novembro 2002</td></tr></table></body></html>