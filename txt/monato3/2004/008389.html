<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Prezidinto prezidantas</title><meta http-equiv="Content-Type" content="text/html; charset=utf-8"/><meta name="description" content="Prezidinto prezidantas"/><meta name="keywords" content="Litovio, prezidanto"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Politiko</h3>    <h3 class="tem">LITOVIO</h3> <h2>Prezidinto prezidantas</h2> <p>En junio litovoj elektis novan prezidanton, la prezidinton Valdas Adamkus. Tiu estis prezidanto de 1998 ĝis 2003, kiam venkis la 77-jaraĝulon pli juna kandidato, Rolandas Paksas. Tamen Paksas implikiĝis en skandaloj rilate krimadon kaj la rusan sekretan servon: okazis do ĉi-jare freŝaj elektoj. Tiam, en la fina balotado, Adamkus venkis per 52,4 % de la voĉoj, kampanjinte per la frapfrazo „Por Litovio – sen forgesitaj homoj”.</p> <p>Dum sia antaŭa prezidanteco Adamkus sukcese stiris sian landon al Eŭropa Unio kaj al membriĝo en Nord-Atlantika Traktat-Organizaĵo. Litova prezidanto servas dum kvinjara periodo kaj estas principe reprezenta figuro, kiu ne partoprenas en ĉiutagaj ŝtataj aferoj. Tamen la prezidanto multe influas la formadon de registaroj. Krome Adamkus diris, ke li ne intencas resti nura simbolo, sed deziras strebi al socia interkonsento kaj forigo de mizero, burokrateco kaj koruptado.</p> <p>Adamkus estas la oka prezidanto de Litovio ekde la sendependiĝo en 1918 kaj la kvara demokrate elektita ŝtatestro ekde ĝia resendependiĝo en 1990. La unua prezidanto de Litovio estis Antanas Smetona.</p> <div style="text-align:right"><span class="mm">LAST</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: aŭgusto 2004</td></tr></table></body></html>