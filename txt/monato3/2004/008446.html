<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Kodo-nodo</title><meta http-equiv="Content-Type" content="text/html; charset=utf-8"/><meta name="description" content="Kodo-nodo"/><meta name="keywords" content="Litovio, skandalo, EU"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Politiko</h3>    <h3 class="tem">LITOVIO</h3> <h2>Kodo-nodo</h2> <p>En Bruselo estas aranĝita ekspozicio pri la 25 landoj de Eŭropa Unio (EU). Tamen en Litovio rezultis skandalo. Ĉe la litova stando videblis portreto de la ĉefministro Algirdas Brazauskas kun indiko, ke sub lia iniciato iĝis laŭleĝaj en Litovio samseksaj rilatoj inter knaboj ekde la 14a jaraĝo. Ĝenerale en EU-landoj la koncerna aĝo restas inter 16 kaj 18 jaroj. La informo ŝokis, parte ĉar ĝi estis nekonata en Litovio.</p> <p>Brazauskas forte neis, ke li subtenas rilatojn tiajn je tia aĝo, kaj postulis enketon. Montriĝis, ke la skandalon estigis juristo, interpretante tro libere la kriman kodon. En tiu troveblas artikolo fiksanta respondecon pri perfortaj agoj kontraŭ infanoj ĝis 14 jaroj. Tial, erare rezonis la juristo, persono ekde la 14a jaraĝo povus konsenti pri seksumado. Evidentas, ke la krima kodo fakte estas en ordo: tamen laŭ la litova parlamentestro, Arturas Paulauskas, „iu miskomprenis kaj erare ĉion interpretis.”</p> <div style="text-align:right"><span class="mm">LAST</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: oktobro 2004</td></tr></table></body></html>