<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Malgrandaj grandaj majstroj</title><meta http-equiv="Content-Type" content="text/html; charset=utf-8"/><meta name="description" content="Malgrandaj grandaj majstroj"/><meta name="keywords" content="Sporto, teniso, Ukrainio, Krimeo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>SPORTO</h3>     <h3 class="tem">UKRAINIO</h3> <h2>Malgrandaj grandaj majstroj</h2> <p>En negranda, sed fama banloko Jalta (Krimeo, Ukrainio), tabloteniso estas tre populara. Jam 40 jarojn en la urbo ekzistas junulara sporta centro, kaj ties tablotenisa sekcio funkcias ekde la unuaj tagoj de ties ekzisto. Intertempe oni kreskigis ĉampionojn kaj premiitojn de la krimeaj, ukrainaj kaj (tiutempe) tutsovetiaj tablotenisaj konkursoj. En 1993 la tablotenisa teamo de la centro estis la unua inter ĉiuj ukrainaj junularaj sportaj lernejoj.</p> <p>Oni atentas ĉefe al 7-17-jaraj geknaboj. Ĉar antaŭe en Jalta ne ekzistis altlernejoj, la junaj sportistoj devis daŭrigi la studadon en aliaj urboj, kaj, sekve, forveturi el Jalta. Nun Jalta iĝis vera studenta urbo, kaj tial aperis la eblo trejni ankaŭ studentojn. En 1999 aperis studenta tablotenisa klubo „Delfeno”, kaj ĉiuj finintoj de la sporta centro iĝis <i>delfenoj</i>. Multfoje la kluba teamo ĉampioniĝis en diversaj konkursoj. La centron (ankaŭ la „Delfenon”) gvidas Tatjana Ŝarunenko. Ĉi-jare ŝia lernantino, la 12-jara Maŝa Negulajeva estis vera sensacio de la tutlanda junulara konkurso. Ŝi gajnis tri orajn medalojn: en la unuopa, en la para kaj en la miksita konkursoj, kaj krome ŝi jam estas 4-foja ĉampiono de Krimeo. Ŝi gajnis ankaŭ en la konkurso por 15-16-jaruloj.</p> <p>En la tablotenisa sekcio nun trejnas sin homoj de ĉiuj aĝoj. Ankaŭ mi. Kaj tie mi aŭdis jenan kuriozaĵon. Antaŭ multaj jaroj, kiam oni ankoraŭ ne uzis en la konkursoj por juĝado la numerojn sur kartoj, iun internacian konkurson, kiu okazis en Ukrainio, partoprenis tenisistoj el Pollando kaj Hungario, kaj kun la ĉi-lastaj estis tre malfacile interkomunikiĝi. Do, kiam necesis anonci la poentojn, la kunludantoj desegnis la ciferojn surtable per salivita fingro. Konata problemo ... Laŭ la peto de la ĉeftrejnistino, en la Centro komenciĝis Esperanto-kurso. Inter la kursanoj estas lernejanoj, studentoj, plenaĝuloj, novicoj kaj spertuloj, kaj ... la ĉampionino Maŝa Negulajeva. Ili volas korespondi kun alilandaj tenisistoj. Por kontakti ilin, uzu la retadreson <a href="mailto:espero@yalta.crimea.ua">espero@yalta.crimea.ua</a>.</p> <div style="text-align:right">Jefim Z<span class="mm">AJDMAN</span></div>   <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: marto 2003</td></tr></table></body></html>