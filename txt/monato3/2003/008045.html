<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Balkanio likvidas ekonomian malfruiĝon</title><meta http-equiv="Content-Type" content="text/html; charset=utf-8"/><meta name="description" content="Balkanio likvidas ekonomian malfruiĝon"/><meta name="keywords" content="Balkanio, ekonomio"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Ekonomio</h3>    <h3 class="tem">EKONOMIA KRESKO</h3> <h2>Balkanio likvidas ekonomian malfruiĝon</h2> <p>La ekskomunismaj landoj en sud-orienta Eŭropo lastatempe stabile evoluas kaj montras la plej altan ekonomian dinamikon en Eŭropo. Malgraŭ la malforta internacia konjunkturo ĉi-momente tiuj landoj atingas por 2002 kaj 2003 ekonomian kreskon de averaĝe 4 %. Tiel ili ekde nun komencas rikolti la unuajn fruktojn de la malfacilaj reformoj strukturaj survoje al merkata ekonomio, kiaj estis akcelo de la privatigoj kaj radikalaj makroekonomiaj paŝoj stabiligaj.</p> <p>Tiuj ŝtatoj post jaroj de malrapida evoluo fine ekiris la vojon de dinamika kresko. Pro politikaj konfliktoj en la 90aj jaroj estis ĉesigita por longa tempo la normala ekonomia antaŭeniro de Albanio, Bosnio-Hercegovino, Makedonio, Serbio-Montenegro kaj Kroatio. Por la jaro 2002 ekspertoj atendas plialtiĝon de la ekonomia rezulto per 3,5 %, kaj en la jaro 2003 ĝi atingos 4 %. Ankaŭ Bulgario kaj Rumanio, kiuj ĝuas la statuson de landoj kandidatoj de la Eŭropa Unio (EU), havos por 2003 ekonomian kreskon de pli ol 4 %.</p> <p>Sekve de tio la „problemlandoj” en Balkanio montros en mezlonga periodo pli altan ekonomian kreskon ol la 15 ŝtatoj membroj de EU kaj eĉ pli altan ol la pli progresintaj reformlandoj de meza kaj orienta Eŭropo (kiel Ĉeĥa Respubliko, Pollando kaj Slovenio).</p> <p>„Sudorienta Eŭropo avancas kaj komencas likvidi la malfruiĝon dum la 90aj jaroj”, diris Marianne Kager, ĉefekonomikistino de la aŭstra banko <i>Bank Austria Creditanstalt</i> (BA-CA). „Nur konsekvenca daŭrigo de la ekonomiaj reformoj povas preventi recidivojn en la regiono.”</p> <p>La okcidentaj landoj, kiuj frue rimarkis la evolu-eblecon de Sudorient-Eŭropo kaj intense klopodis profundigi la ekonomiajn rilatojn, nun profitas la altan dinamikon ekonomian de la regiono.</p> <div style="text-align:right">Evgeni G<span class="mm">EORGIEV</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: aprilo 2003</td></tr></table></body></html>