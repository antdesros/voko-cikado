<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Dio, benu Usonon (5)</title><meta http-equiv="Content-Type" content="text/html; charset=utf-8"/><meta name="description" content="Dio, benu Usonon (5)"/><meta name="keywords" content="Usono, milito, unilateralismo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Leteroj</h3>    <h2>Dio, benu Usonon (5)</h2> <p>Kvankam mi ne ŝatas polemikon, mi ne povas ne reagi kontraŭ la artikolo de s-ro Gofen en M<span class="mm">ONATO</span> 2002/11, p. 9. Dio benu Usonon, al tiu deziro de s-ro Aleksandro Gofen mi respondas, ke se Dio ekzistas, li unue benu la viktimojn de la usonaj bomboj, ĉar, ni honeste konfesu, ke Usono deziras fariĝi la ĝendarmo de la tuta mondo. De la fino de la dua mondmilito usonanoj mortigas homojn, plejofte virinojn kaj infanojn, sur la tuta terglobo.</p> <p>Se estas por liberigi la popolojn, kompreneble ili pravas, ĉar la mortintojn nun ne plu suferas, sed ni ja scias, ke ankaŭ en Usono regas multege da mizero kaj maljusteco. S-ro Gofen ĝojas pri la falo de komunismo, ankaŭ mi, sed mi scias de fidindaj geamikoj, ke en Rusio tiuj homoj, al kiuj mankis tiam libereco, ne havas nun monon nek laboron por dece sin nutri kaj vesti. Tiuj, kiuj ilin ekspluatis, vivas nun lukse, eĉ aĉetas vilaojn sur la franca marbordo, do, kial fanfaroni?</p> <div style="text-align:right">André A<span class="mm">UDE</span></div> <div style="text-align:right"><i>Francio</i></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: aprilo 2003</td></tr></table></body></html>