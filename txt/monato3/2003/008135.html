<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>La Unio bone vendiĝas ...</title><meta http-equiv="Content-Type" content="text/html; charset=utf-8"/><meta name="description" content="La Unio bone vendiĝas ..."/><meta name="keywords" content="Litovio, EU, referendumo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Politiko</h3>    <h3 class="tem">EŬROPO</h3> <h2>La Unio bone vendiĝas ...</h2> <p>Litovio estis la kvara lando el kandidatoj por la Eŭropa Unio (EU), kiu demandis la popolon, ĉu indas aliĝi al EU. La referendumo okazis dum du tagoj en majo. Post prezidanto-elekto komence de la jaro, kiam balotis nur ĉirkaŭ 52 % de la rajtigitoj, la litovaj estroj timis, ke mankos intereso inter la litovoj.</p> <p>La unua tago multe deprimis ĉiujn, kiuj senlace gvidis Litovion al EU. Fine de la unua tago balotis nur 31 %. La litova prezidanto, Rolandas Paksas, aperis en televido por inviti la popolon sin esprimi. Krome, la granda litova superbazaro <i>VP Market</i> ekaktivis: al ĉiu, kiu voĉdonis, ĝi promesis specialan glumarkon kun devizo „Mi jam voĉdonis”: kontraŭ la glumarko eblis akiri varojn kontraŭ nur unu cendo. Poste la kompaniestro informis, ke pro la kampanjo la superbazaro perdis ĉirkaŭ unu milionon da lidoj (290 000 eŭrojn) – sed ĉ. 300 000 personoj akceptis la oferton.</p> <p>Fiaskosupozoj ekvaporiĝis nur meze de la dua tago: fine evidentiĝis, ke partoprenis la referendumon iom pli ol 63 %, el kiuj pli ol 91 % jesis por Eŭropo.</p> <p>La referendumo sekvis longan varbadkampanjon, dum kiu i.a parlamento de litovaj gelernantoj organizis lernejan referendumon. Partoprenis 70 % de la lernejanoj, el kiuj pli ol 80 % favoris aliĝon al EU. Krome okazis koncerto „Por Litovio” sur la katedrala placo de Vilnius, en kiu partoprenis konataj grupoj kaj kantistoj.</p> <div style="text-align:right">Laimius S<span class="mm">TRAŽNICKAS</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: junio 2003</td></tr></table></body></html>