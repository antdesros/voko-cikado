<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Planoj de la litova monerstampejo</title><meta http-equiv="Content-Type" content="text/html; charset=utf-8"/><meta name="description" content="Planoj de la litova monerstampejo"/><meta name="keywords" content="Litovio, eŭro, moneroj"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Ekonomio</h3>    <h3 class="tem">EŬRO</h3> <h2>Planoj de la litova monerstampejo</h2> <p><b>La litova monerstampejo, kiel sola en la baltaj landoj, jam prepariĝas por stampado de eŭro-moneroj. Tiucele ĝi akiris instalaĵon de necesa kontrolsistemo. Laŭregule la monera dorsoflanko montros nacian bildon.</b></p> <p>La prezidanto de la litova centra banko, Reinoldijus Šarkinas, asertis, ke antaŭ la enkonduko de komuna eŭropa valuto en Litovio la lando devas jam havi provizojn de eŭro-moneroj. La procezo de monerstampado devas komenciĝi minimume 18 monatojn antaŭ ĝia enkonduko.</p> <p>Eŭropa Centra Banko jam konfirmis, ke la litova monerstampejo konformas al la kondiĉoj necesaj por stampado de moneroj, jubileaj medaloj kaj signoj. Litovio celas al stampado de eŭro-moneroj ne nur por siaj propraj bezonoj, sed ankaŭ por aliaj landoj.</p> <p>La litova bankestro informis, ke Litovio ekde sia aniĝo en Eŭropa Unio, kio okazos la 1an de majo 2004, tuj komencos intertraktadon pri aliĝo al la mekanismo de valutaj kurzoj. La lando esperas adiaŭi sian nacian valuton <i>litas</i> (lido) kaj aliĝi al la eŭro-sistemo fine de 2006 aŭ komence de 2007. Tio ĉi okazos sen antaŭdemandi la opinion de la popolo.</p> <p>Jam nun la litova monerstampejo stampadas ĉiajn spezajn kaj jubileajn monerojn, medalojn, ordenojn kaj ankaŭ jubileajn monerojn por aliaj landoj.</p> <p>En la jaro 2002 la usona <i>Krause Publications</i>, unu el la monde plej grandaj eldonantoj de katalogoj pri jubileaj moneroj, agnoskis moneron eldonitan de la litova monerstampejo en 2001 kiel la plej artvaloran en la mondo. Temas pri 50-lida monero dediĉita al la 27aj Olimpikaj Ludoj en Sidnejo.</p> <div style="text-align:right"><span class="mm">LAST</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.html">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: februaro 2004</td></tr></table></body></html>