<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Kondukistoj bonkondutaj</title><meta http-equiv="Content-Type" content="text/html; charset=utf-8"/><meta name="description" content="Kondukistoj bonkondutaj"/><meta name="keywords" content="lingvoj, taksiistoj, turismo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">LITOVIO</h3> <h2>Kondukistoj bonkondutaj</h2> <p>La estraro de la litova ĉefurbo Vilnius opinias, ke litovaj taksiistoj ne estas sufiĉe ĝentilaj, kaj iniciatis kampanjon por ilin bonkondutigi. Post 35-hora instruado taksi-ŝoforoj devos trapasi ekzamenojn kaj pruvi, ke ili perfekte orientiĝas en la urbo, bonege scias la trafikregulojn kaj scipovas interkompreniĝi kun klientoj en la angla kaj germana lingvoj. Psikologoj instruis, kiel solvi kverelojn kun klientoj.</p> <p>Eĉ dum varmegaj someraj tagoj ŝoforoj ne povos porti somerĉemizojn, mallongajn pantalonojn aŭ sportkostumojn. Iliaj aŭtomobiloj devos esti senriproĉe puraj, kaj ŝoforo devos ne disaŭdigi muzikon, se ĝi ne plaĉas al la kliento. „Eksterlandaj gastoj kaj turistoj atentas antaŭ ĉio la laborkulturon de taksistoj”, rimarkis reprezentanto de la urba estraro, kaj aldonis, ke britaj turismaj kompanioj pasintjare plendis pro manko de fremdlingvaj scioj inter la litovaj taksiistoj.</p> <p>En Vilnius funkcias 68 taksio-kompanioj: taksioj tamen nur malfacile troveblas. La direktoroj de la kompanioj dubas, ĉu la iniciato, kiu multe kostos al ili, estos fruktodona. Ili opinias, ke nur kiam ekestos granda konkurenco inter taksiistoj, necesos tia trejnado.</p> <div style="text-align:right"><span class="mm">LAST</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: marto 2004</td></tr></table></body></html>