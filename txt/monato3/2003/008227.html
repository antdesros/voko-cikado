<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Kompatindaj irakanoj?</title><meta http-equiv="Content-Type" content="text/html; charset=utf-8"/><meta name="description" content="Kompatindaj irakanoj?"/><meta name="keywords" content=""/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Leteroj</h3>    <h2>Kompatindaj irakanoj?</h2> <p>Ĉu kompatindaj irakanoj? Male, kompatindaj legantoj! La artikolo (M<span class="mm">ONATO</span> 2003/11, p. 9) estas tipa kontraŭ-usona propagando, kaj ankaŭ ĝi enhavas neveraĵojn („Jam mortis en Irako pli multaj usonaj armeanoj post la fulm-milito ol dum ĝi.”). Kial vi ne demandas la irakanojn, ĉu ili preferas Sadam al la usonanoj? Juna irakano en mia firmao invitis nin al festado, kiam la usonanoj eniris Bagdadon! Li havis familion en Bagdado kaj diris al mi, ke malgraŭ terorismo la situacio en Irako konstante pliboniĝas. Laŭ antaŭnelonga opinisondo, 60 elcentoj de la loĝantoj de Bagdado konsideras, ke „la usonanoj faras bonan laboron”, kaj 66 elcentoj kredas, ke „la forigo de Sadam Husajn pravigas la suferadon”.</p> <p>Jes, plu mortas usonaj soldatoj en Irako. Multaj ankaŭ mortis en 1945 por liberigi landojn kiel Belgio de naziismo. Ĉu vi kredas, ke estus pli bone, se tio ne estus okazinta kaj se Belgio restus sub la „stabileco” kaj „paco” de la nazia reĝimo? Via artikolo estas insulto al la inteligenteco de viaj legantoj, kaj se mi trovos alian similan artikolon estonte, mi certe nuligos mian abonon.</p> <div style="text-align:right">Kevin F<span class="mm">ORD</span></div> <div style="text-align:right"><i>Kanado</i></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: novembro 2003</td></tr></table></body></html>