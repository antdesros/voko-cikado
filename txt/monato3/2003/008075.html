<html xml:lang="eo" lang="eo" xmlns="http://www.w3.org/1999/xhtml"><head><title>Milito necesa</title><meta http-equiv="Content-Type" content="text/html; charset=utf-8"/><meta name="description" content="Milito necesa"/><meta name="keywords" content=""/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Leteroj</h3> 
<h2>Milito necesa</h2> <p>En sia enkonduko al la februara numero de M<span class="mm">ONATO</span> Stefan Maul asertas, ke &#265;iuj tekstoj de nia revuo en 1991 &#8222;kontra&#365;is kaj kritikis, fojfoje draste kaj dra&#349;e&#8221;, la tiaman golf-militon. &#264;u vere? &#348;ajnas, ke nia &#265;efredaktoro preteratentis mian eseon <i>Meditado pri mallonga milito</i> en M<span class="mm">ONATO</span> 1991/5. En tiu eseo mi faris &#8211; senhisterie &#8211; kritikan analizon de la moralaj, diplomatiaj kaj juraj faktoroj kiuj finfine necesigis militan reagon kontra&#365; la invado de Kuvajto fare de la iraka armeo. Ambasadoro Ralph Harry trovis mian analizon tiel pripensiga, ke li tradukis &#285;in en la anglan kaj aperigis &#285;in en la revuo de la Asocio por Unui&#285;intaj Nacioj en A&#365;stralio (julio 1991). Aliflanke mi profunde priploras la nunan krizon kreitan de la aktuala fanatikulo en la Blanka Domo.</p> 
<div style="text-align:right">Eskil S<span class="mm">VANE</span></div> <div style="text-align:right"><i>Francio</i></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu &#265;i pa&#285;o: marto 2003</td></tr></table></body></html>