<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Nesolidaj soldatoj</title><meta http-equiv="Content-Type" content="text/html; charset=utf-8"/><meta name="description" content="Nesolidaj soldatoj"/><meta name="keywords" content=""/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>   <h3 class="tem">LITOVIO</h3> <h2>Nesolidaj soldatoj</h2> <p>De la deviga soldatservo deflankiĝis dum naŭ monatoj de la jaro 2001 313 litovaj soldatoj. La ĉefa kialo estis drinkado (121 kazoj). Sekvis aŭtaj aŭ busaj paneoj (42 kazoj), familiaj kaj personaj cirkonstancoj (31 kazoj), deziro kunfesti kun geamikoj (21 kazoj), nedeziro servi (20 kazoj), kaj deziro ripozi (18 kazoj). Narkotaĵoj ne ludas grandan rolon por la litovaj soldatoj: laŭ testoj nur iom pli ol 9 % uzas narkotaĵojn, ĉefe metamfetaminon, opiatojn kaj kanabpreparaĵojn.</p> <p>Soldato estas konsiderata deflankiĝinto, se ĝis kvin tagoj li ne estas veninta al sia taĉmento. Post kvin tagoj li devas aperi antaŭ tribunalo. Pro propravola deflankiĝo atendas disciplina puno, nome aresto dum dek tagoj. Ĉiujare en Litovio ĉirkaŭ 4000 junuloj estas vokataj al militservo. Entute en la litova armeo servas ĉirkaŭ 10 000 soldatoj, el kiuj la duono estas rekrutoj.</p> <div style="text-align:right"><span class="mm">LAST</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: novembro 2002</td></tr></table></body></html>