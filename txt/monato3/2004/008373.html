<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Ri-mark-inde</title><meta http-equiv="Content-Type" content="text/html; charset=utf-8"/><meta name="description" content="Ri-mark-inde"/><meta name="keywords" content="poŝtmarkoj, Aŭstrio"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">AŬSTRIO</h3> <h2>Ri-mark-inde</h2> <p>Poŝtmarkoj ekzistas jam pli ol 160 jarojn. Sed „Mia Poŝtmarko” de la aŭstra poŝto estas tute nova: tiel oni povas krei propran poŝtmarkon. Se oni volas bildigi sur poŝtmarko propran vizaĝon, bebon, hundon, katon, domon aŭ apartan eventon – neniu problemo! Nur la kadro de la poŝtmarko kaj la valoro – 55 cendoj por normala letero – estas fiksitaj.</p> <p>La procedo estas simpla: klaku sur <a href="http://www.meine-marke.at">www.meine-marke.at</a>, serĉu bildon, kontrolu, mendu. Post kvar semajnoj oni havas siajn poŝtmarkojn, kiuj estas same „oficialaj” kiel ĉiuj aliaj poŝtmarkoj de la aŭstra poŝto. Ili validas por afranko nur en Aŭstrio.</p> <p>Inter novembro 2003 kaj julio 2004 aperis jam pli ol 500 poŝtmarkoj. La minimuma eldonkvanto estas 200 kaj ĉiu poŝtmarko kostas po 1,73 eŭroj. Se oni mendas dek mil, oni pagas nur po 1,10 eŭroj. Poŝtmarkoj kun eta eldonkvanto fariĝas valoraj: en la reto, ekzemple ĉe <i>ebay</i>, oni povas aŭkcie ilin aĉeti. Prezoj por unuopaj markoj jam superis 100 eŭroj. La interreta serĉvorto estas <i>Personalisierte Briefmarke</i>, t.e. individua poŝtmarko.</p> <p>La ĝis nun plej ofta poŝtmarko (130 000 ekzempleroj) estas tiu de la aŭstra ministrino pri eksteraj aferoj Ferrero-Waldner [valdna], kiu tiel varbis por si okaze de balotado por nova prezidanto. Kiel konate (M<span class="mm">ONATO</span> 2004/6), ŝi malvenkis kontraŭ la socialdemokrato Heinz Fischer [hajnc fiŝa].</p> <p>Utilaj adresoj: <a href="http://213.198.49.215/index.htm">213.198.49.215/index.htm</a> kaj <a href="http://members.aon.at/persmarken">members.aon.at/persmarken</a></p> <div style="text-align:right">Walter K<span class="mm">LAG</span></div>    <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: julio 2004</td></tr></table></body></html>