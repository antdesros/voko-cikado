<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Frua frugilega tradicio</title><meta http-equiv="Content-Type" content="text/html; charset=utf-8"/><meta name="description" content="Frua frugilega tradicio"/><meta name="keywords" content="Litovio, tradicioj, manĝaĵoj"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">LITOVIO</h3> <h2>Frua frugilega tradicio</h2> <p>En la pasinta Litovio tradiciis la printempa frugilega balo: tiam oni multe ĉasis kaj manĝis la bongustan kampokorvon <i>(Corvus frugilegus)</i> kaj per balo festis la rikolton. Nuntempe, tamen, la litovoj ne multon scias pri iamaj tiufestaj moroj, sed la 44-jara juristo Andrius Gudzinskas volas revivigi ĉi tiun tradicion.</p> <p>Efektive, laŭ Gudzinskas, la ĉasado de la frugilego (ankaŭ nomata kampokorvo) ne nur aktualigas la tradicion sed ankaŭ helpas limigi la nombron de birdoj, kiuj malpurigas kaj bruigas urbojn. Antaŭ 12 jaroj li kontaktis du maljunajn ĉasistojn, kiuj memoris kiel mortigi la frugilegojn kaj ilin manĝocele prepari.</p> <h3>Ventegas</h3> <p>Ĉio kutime okazas fine de majo aŭ komence de junio, kiam la idoj jam kapablas eliri el la nestoj kaj eksidi sur la nestorandojn. Necesas celi tiel, ke per unu pafo oni trafu kelkajn birdojn. Foje, kiam ventegas, superfluas pafi: sufiĉas preni sitelojn kaj kolekti birdetojn elarbe falintajn.</p> <p>La unuan fojon Andrius sukcesis kapti 34 birdidojn. La rekordo estas 187. Intertempe la frugilego-baloj pli kaj pli populariĝas, tiel ke apenaŭ restas sufiĉe da viando por manĝi, nur por gustumi. La viando similas tiun de kokido; pasinte oni manĝis ĝin kontraŭ iktero. Spicoj helpas subpremi la iom nekutiman odoron de la viando, kaj kutime oni kuntrinkas bieron.</p> <div style="text-align:right">Laimius S<span class="mm">TRAŽNICKAS</span>/pg</div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: novembro 2002</td></tr></table></body></html>