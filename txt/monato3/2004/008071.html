<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Elektronike kundancu</title><meta http-equiv="Content-Type" content="text/html; charset=utf-8"/><meta name="description" content="Elektronike kundancu"/><meta name="keywords" content="muziko"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Arto</h3>    <h2>Elektronike kundancu</h2> <p>La tre malfacila kaj penoraba (laŭ unu el la prizorgantoj de la projekto) laboro kompili diskon, kie estu prezentitaj modernaj dancaj kaj muzikaj stiloj en Esperanto, finfine, kaj tute sukcese, realiĝis. 70 minutoj da altkvalita sono, 10 aŭtoroj kaj 16 diversspecaj komponaĵoj: Dolĉamar (Finnlando), Lunatiko (Pollando), DĴ Kunar (Germanio), DĴ Roger (Brazilo), Magnus (Svedio), Andreas Viklund (Svedio), Krio de Morto (Pollando), Solotronik (Hispanio), Mhz (Argentino), Asorti (Litovio). Tekno, trenco, denco, drumenbaso kaj triphopo – jen estas la stiloj, prezentitaj en la kompilo.</p> <p>La muzikoj varias de sufiĉe melodiaj ĝis tute senmelodiaj, sed ege frapaj. Tamen ĉiuj muzikaĵoj estas tre ritmaj, dancigaj kaj danceblaj. Same la tekstoj varias de sufiĉe longaj ĝis nur unuliniaj, de pli-malpli sencoplenaj ĝis tute senpensaj (en iuj muzikaj ĝenroj oftas, ke ĝuste muziko, ritmo pli gravas ol la teksto).</p> <p>Ĉiujn tekstojn de la disko enhavas la tekstolibreto, kie troviĝas ankaŭ portretetoj de la plenumantoj kaj ties kontakt-informoj. Sentu (kaj sekvu) do ĝian ritmon, kiel konsilas unu el la komponaĵoj.</p> <h6 class="bib">10 aŭtoroj: Elektronika Kompilo: aktuala elektronika muziko en Esperanto. Muzika kompakta disko kun tekstolibreto, 70 minutoj 44 sekundoj. Eld. Vinilkosmo, 2002.</h6>   <div style="text-align:right">Pavel M<span class="mm">OĴAJEV</span>, Jefim Z<span class="mm">AJDMAN</span></div> <h6 class="bib">Por mendi, vi krozu al <a href="http://www.esperanto.be/cgi-bin/mal/Web_store/web_storeie.cgi?keywords=kompilo">la Retbutiko</a>.
      </h6><hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.html">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: marto 2004</td></tr></table></body></html>