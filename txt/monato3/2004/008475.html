<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Interkona sperto</title><meta http-equiv="Content-Type" content="text/html; charset=utf-8"/><meta name="description" content="Interkona sperto"/><meta name="keywords" content="Kosovo, EU, renkontiĝo"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Politiko</h3>    <h3 class="tem">KOSOVO</h3> <h2>Interkona sperto</h2> <p>De kvin jaroj Kosovo administriĝas de la Unuiĝinta Nacia Misio en Kosovo (UNMIK) subtenata de trupoj de NATO. Ekzistas ankaŭ prezidanto, registaro, landa parlamento kaj lokaj instancoj havantaj limigitajn kompetencojn. Fakte UNMIK kaj NATO regas kernajn politikajn kaj ekonomiajn aferojn en Kosovo, nome eksteran politikon, defendadon, financon, policon kaj juĝejojn. Malgraŭ tio, la internacia komunumo strebas doni pli da rajtoj kaj povoj al lokaj elektitoj kaj, samtempe, difini la statuson de Kosovo.</p> <p>Por ekkoni kaj diskuti la problemojn en Kosovo okazis lastatempe renkontiĝo en la ĉefurbo Priŝtino, aranĝita de la prezidanto de la EU-ambasadoroj en Beogrado, Antonio Zanardi Landi. Partoprenis ĉiuj EU-ambasadoroj en Beogrado kaj ĉefoj de diversaj municipoj.</p> <p>Substrekita estis la graveco evoluigi la ekonomion, malaltigi senlaborecon, prosperigi la kamparon, fortigi publikan ordon kaj ebligi al serboj kaj al aliaj etnanoj reveni al siaj teroj kaj loĝlokoj. Tamen UNMIK-reprezentanto diris, ke oni ne devas plu nomi rifuĝintoj tiujn serbajn familiojn, kiuj vendis siajn terojn en Kosovo – ekzemple kontraŭ altaj prezoj al albanoj.</p> <p>La renkontiĝo servis al reciproka konatiĝo de loĝantoj de Kosovo kaj internaciaj reprezentantoj por pli ĝuste kaj pli konkrete respeguli la tiean situacion al EU kaj la ekstera mondo.</p>  <div style="text-align:right">Bardhyl S<span class="mm">ELIMI</span></div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: novembro 2004</td></tr></table></body></html>