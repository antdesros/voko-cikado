<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Seminario pri turismo</title><meta http-equiv="Content-Type" content="text/html; charset=utf-8"/><meta name="description" content="Seminario pri turismo"/><meta name="keywords" content="seminario, Taĝikio, Azio"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Turismo</h3>   <h3 class="tem">TAĜIKIO</h3> <h2>Seminario pri turismo</h2> <p>Taĝikio estas montara lando en Mez-Azio kun pitoreskaj pejzaĝoj kaj riĉa multjarcenta historio. Oni diras, ke Taĝikio estas paradizo por turistoj. Tamen bedaŭrinde tre malmulte da turistoj venas ĝui ĝian naturon kaj ekkoni la historion, monumentojn, morojn kaj kutimojn de la taĝika popolo.</p> <p>Por ŝanĝi tiun negativan situacion la taĝika ŝtata turisma agentejo „Sayoh” kaj la ministrejo pri ekonomio kaj komerco kunlabore kun la germana firmao <i>Gesellschaft für Technische Zusammenarbeit</i> (GTZ) el Eberswalde okazigis tritagan seminarion, al kiu oni invitis reprezentantojn de pluraj eksterlandaj entreprenoj kaj organizaĵoj.</p> <p>Pli frue al Taĝikio venis Andrea Stemmler [ŝtemla] (GTZ), kiu dum du semajnoj esploris la turisman staton en Taĝikio kaj faris la necesajn konkludojn.</p> <p>La seminarion gvidis prof. d-ro Wolfgang Stradas [volfgang ŝtradas] (GTZ). Li faris la ĉefan prelegon pri socia kaj ekologia turismo en Taĝikio. Grandan intereson vekis ankaŭ la prelego de Robert Middleton [robat mídaltan] (Britio), kiu dum tri jaroj esploris la eblojn organizi publikan turismon en Pamiro.</p> <p>En la diskutado partoprenis reprezentantoj de pluraj neregistaraj organizaĵoj: Agaĥan-fondaĵo, Soros-fondaĵo, Svisa Kooperativo por Evoluigo, Duŝanbea Esperanto-Centro kaj aliaj.</p> <div style="text-align:right">Firdaus Ŝ<span class="mm">UKUROV</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.html">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: februaro 2004</td></tr></table></body></html>