<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Gardi la ludojn ne estas ludo</title><meta http-equiv="Content-Type" content="text/html; charset=utf-8"/><meta name="description" content="Gardi la ludojn ne estas ludo"/><meta name="keywords" content="Ĉinio, terorismo, Olimpikoj, olimpiaj ludoj"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Moderna Vivo</h3>    <h3 class="tem">SEKURECO</h3> <h2>Gardi la ludojn ne estas ludo</h2> <p>Antaŭ nelonge en Ateno, Grekio, hejmo de la ĉi-jaraj Olimpikoj, okazis eksplodo. Tio multe pensigis la gastigantan landon de la 2008aj ludoj, Ĉinio. Tamen fakte kontraŭterorisma planado jam pli frue komenciĝis en Pekino.</p> <p>La ĉina registaro scias, ke, kvankam kontraŭterorismaj ekipaĵoj ankoraŭ ne estas la plej avangardaj en la mondo, tamen la ekzistantaj sistemoj sufiĉas por trakti ĉiujn eventualajn atakojn. Menciindas, ke en Ĉinio geografiaj kaj eĉ politikaj faktoroj ne tiel komplikiĝas kiel en Eŭropo. Krom la mara defendlimo en orienta Ĉinio, troviĝas okcidente la „natura ŝirmilo”, nome la altebenaĵo Qinghai-Tibeta, kiu malpezigas la riskon de internaj atencoj. Tial la kontraŭterorisma agado de Pekino malpli grandas ol tiu de Ateno.</p> <h3>Sturmtruparo</h3> <p>Cetere, post la novjorka atenco la 11an de septembro, la aŭtoritata instanco de Pekino fondis departementon pri kontraŭterorismo sub la ministrejo pri publika sekureco. La pekina polico, respondeca pri gardado okaze de la 2008aj ludoj, jam pasintjare preparis kompletan kontraŭterorisman planon: antaŭvidata estas sturmtruparo kapabla efike batali kontraŭ teroristoj.</p> <p>Kalkulite estas, ke oni bezonos por sekureco 82 500 homojn, inkluzive de 40 000 ordinaraj policanoj, 27 500 armitaj policanoj kaj 10 000 „fortikuloj”, kiuj gardos gravulojn, sportistojn kaj ceterajn spektantojn. Krome estos konstruita apud la olimpika sportejo aerodromo por helikopteroj uzotaj urĝ- aŭ krizokaze.</p> <div style="text-align:right">MU Binghua</div> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: julio 2004</td></tr></table></body></html>