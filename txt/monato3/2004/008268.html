<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Poemoj de Morteza Mirbaghian</title><meta http-equiv="Content-Type" content="text/html; charset=utf-8"/><meta name="description" content="Poemoj de Morteza Mirbaghian"/><meta name="keywords" content=""/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Poezio</h3>    <h2>Poemoj de Morteza Mirbaghian</h2> <h3>1</h3> <p>Mi abomenas indiferentulojn;<br/> la nulojn.<br/> sangosuĉantojn de homoj;<br/> la kulojn<br/> lakeajn servantojn de potenculoj;<br/> la mulojn<br/> escepte nulojn kaj kulojn kaj mulojn<br/> mi respektas ĉiujn aliajn ulojn!</p> <h3>2</h3> <p>kiam vin kaptas sentoj de despero<br/> pro manko de feliĉo kaj prospero<br/> memoru ke dum plej nigraj momentoj<br/> malfermiĝas burĝono de floro.</p> <h3>3 Cerbolavada maŝino (satiro)</h3> <p>Reveninte el taglaboro longa<br/> ne perdu tempon kun familianoj<br/> per frazetoj samkiel: „mi lacas”<br/> savu vin de kapdoloroj<br/> far familianoj!<br/> Ne legu libreton socian,<br/> nek politikan,<br/> nek filozofian,<br/> kaj nepre neniam poezian!<br/> Ne plenigu cerbon vian per tiaj rubaĵoj!<br/> nek meditu en la brakoj de naturo<br/> nek promenu ĉe lago, maro, ĝangalo<br/> ĉar estas tre laciga<br/> pensado por la menso!<br/> Anstataŭe;<br/> rekte eniru la banejon,<br/> poste rekte la kuirejon<br/> prenu botelon da biero,<br/> aŭ vinbotelon aŭ pepsikolaon<br/> nepre ne forgesu ankaŭ krevmaizon<br/> sidiĝu antaŭ televidilo<br/> kaj rigardadu programojn<br/> falsan novaĵon,<br/> kaj hororaĵojn <br/> aĉajn mensogojn kaj klaĉojn<br/> de politikistoj<br/> kaj de lakeaj ĵurnalistoj<br/> ĝis ebrie vi endormiĝos<br/> post la noktmezo!<br/> Ne forgesu tion fari ĉiuvespere<br/> por ke ne estu senutila<br/> Aŭtomata maŝino de cerbolavado!</p> <h3>4</h3> <p>Mi revas<br/> pri la tempo<br/> kiam malpac' kaj milito<br/> estos historia<br/> mito!</p> <h3>5</h3> <p>Mi vivis sub jugo de diktatoro.<br/> Mi forfuĝis en serĉo de libero<br/> sed duobliĝis mia kordoloro<br/> per pikoj de elreviĝ' kaj despero.</p> <h3>6</h3> <p>Se katoj<br/> zorgus pri rajtoj<br/> de ratoj<br/> Potenculoj<br/> zorgus pri homaj rajtoj!</p> <h3>7</h3> <p>Tiele al riĉa persono<br/> rilatas bezono kaj mono!<br/> Ju pli multiĝas lia mono<br/> des pli grandiĝas lia bezono!</p> <h3>8</h3> <p>Se<br/> amo<br/> amon<br/> naskas<br/> kial do<br/> tiom da amantoj<br/> fiaskas?</p> <h3>9</h3> <p>Mi havas panon<br/> dolĉan<br/> mi havas monon<br/> sufiĉan<br/> tamen ne senton<br/> feliĉan!<br/> ĝis mi ekvidos tion<br/> en la okuloj<br/> viaj<br/> kaj liaj<br/> kaj ŝiaj ...<br/> tra la tuta mondo!</p> <h3>10</h3> <p>Kiel diferencas<br/> lupo<br/> kiu murdas <br/> laŭnature<br/> de homo<br/> kiu murdas<br/> alt-kulture!?<br/> NENIEL!</p> <h3>11</h3> <p>Dum nian mondon regadas „DOLARO”<br/> Daŭras militoj inter homaro<br/> homoj sekvas la leĝojn de potenco<br/> kiel sovaĝaj bestoj en arbaro!</p> <h3>12</h3> <p>Por esti feliĉa ĉiam infane ridu<br/> ĉiam belan flankon de la medalo vidu<br/> pensu pri la homoj malpli feliĉaj ol vi<br/> kaj dankeme al Dio vian vivon prezentu!</p> <h3>13</h3> <p>Paradizo kaj infero<br/> ekzistas nur sur la tero<br/> Paradizon kreas prospero<br/> Inferon kultur-mizero!</p> <h3>14</h3> <p>Por havi sentojn<br/> feliĉajn;<br/> disdividu<br/> viajn panojn<br/> dolĉajn!</p> <h3>15 Ŝtonumo</h3> <p>Lupojn ne plu<br/> akuzu<br/> pri sovaĝeco<br/> kaj krueleco!<br/> Propraokule<br/> mi jam spektis,<br/> kun larmoj kaj kapturno,<br/> homojn civilizajn!<br/> en mateno Vendreda<br/> – la sankta tago de Dio,<br/> pureco kaj preĝo – <br/> kiuj rite sin banis,<br/> zorge kombis la hararon<br/> kaj eĉ barbon,<br/> sin parfumis per pura rozo-suko<br/> por honore ĉeesti <br/> la bankedon de Dio!<br/> poste<br/> tiuj bonodoraj homoj<br/> civilizaj<br/> – kiuj blindas pri siaj propraj pekoj<br/> kaj makuloj<br/> tamen aglece serĉas tiujn de aliuloj.<br/> kaj kredas sin<br/> manoj de Dio sur la tero<br/> por zorgi kaj defendi la sanktan tronon de Dio <br/> kontraŭ pekuloj –<br/> alportis sur ĉaro homon<br/> – vomige palvizaĝan<br/> senkoloran<br/> kaj tremantan,<br/> pro atako de frostiga timo kaj teruro –<br/> kiu se ne pli ol ili<br/> almenaŭ samkiel ili<br/> estis homo<br/> kaj havis la rajton je vivo<br/> kaj entuziasmis vivi<br/> por akvumi la florojn de sia vivo<br/> en ĝia bela ĝardeno ...<br/> Poste,<br/> tiuj parfumitaj civilizuloj,<br/> – la manoj de Dio sur la tero –<br/> firme ĉirkaŭvolvis lin <br/> kiu jam estis frostigita de timo<br/> tutkorpe<br/> de kapo ĝis piedfingroj<br/> per longa blanka mortotuko<br/> kaj enterigis lin <br/> vertikale<br/> ĝis la sino<br/> kaj ekkriante<br/> „Dio estas la plej granda”<br/> – samkiel aventuremaj infanoj<br/> kiuj falĉas<br/> per senĉesa ĵetado de ŝtonetoj<br/> senkulpajn birdetojn de ĝardeno –<br/> tiun malfeliĉan homon sendefendan<br/> sub la pluvado de ŝtonoj –<br/> ne tre grandaj<br/> nek etaj <br/> sed ŝtonaj kiel ŝtono –<br/> pasigis <br/> tra la kruela pasejo de dolorego<br/> hororo,<br/> teruro,<br/> suferado,<br/> humileco,<br/> en la nigran mondon<br/> de morto kaj neekzisto!<br/> Jes,<br/> ne plu sovaĝajn lupojn<br/> oni humiligu<br/> per akuzo pri barbareco<br/> kaj sangosuĉado!<br/> Lupo sovaĝa<br/> ne ĝenas siajn samulojn,<br/> nek disŝiras<br/> sian ĉasaĵon<br/> tiel kruele kaj pasie,<br/> kiel homo homon<br/> sub la nomo de Dio,<br/> la plej afabla kaj pardonema!</p> <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.html">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: februaro 2004</td></tr></table></body></html>