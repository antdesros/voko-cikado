<?xml version="1.0" encoding="utf-8"?>
<html xml:lang="eo" lang="eo" xmlns="http://www.w3.org/1999/xhtml"><head><title>Vieno grave profitos de la EU-plivastigo</title><meta http-equiv="Content-Type" content="text/html; charset=utf-8"/><meta name="description" content="Vieno grave profitos de la EU-plivastigo"/><meta name="keywords" content="plivastigo, Eŭropa Unio, Vieno"/><link rel="stylesheet" href="http://www.esperanto.be/fel.css" type="text/css"/><link rel="icon" type="image/ico" href="http://www.esperanto.be/fel/gif/m.ico"/></head><body><div style="text-align:right"><img src="../gif/monato3.gif" alt="MONATO" width="129" height="40"/></div> <h3>Ekonomio</h3>    <h3 class="tem">EŬROPA UNIO</h3> <h2>Vieno grave profitos de la EU-plivastigo</h2> <p><b>Vieno apartenas al la urboj, kiuj grave gajnos ekonomie rezulte de la EU-plivastigo, kiu komenciĝos la 1an de majo 2004 per la akcepto de la unua grupo de dek landoj el meza kaj orienta Eŭropo.</b></p> <p>Tiu regiono estas kaj restos unu el la bazaj eŭropaj merkatoj kun grandaj ŝancoj estonte. La jaroj 1989-1999, post la malfermo de tiu parto de Eŭropo al Okcidento, alportis al la aŭstra ĉefurbo 40 000 novajn laborlokojn. Tiu pozitiva tendenco daŭros ankaŭ post la EU-plivastigo. Ankaŭ la tendencoj ĉe la viena borso evoluos supren surbaze de la esperoj je negocoj en orienta Eŭropo.</p> <p>La ekonomiaj avantaĝoj de la EU-plivastigo trovis lokon ankaŭ en la prognozoj. Nur 25 eŭroj kiel EU-elspezoj jare por ĉiu vienano alportos realan kreskopuŝon de la malneta enurba produkto de 0,5 ĝis 0,7 elcentoj. Tio signifas certigon de la vivnivelo, novajn evoluŝancojn por la vienaj firmaoj kaj estigon de novaj laborlokoj.</p> <h3>La urba situo – grava startavantaĝo</h3> <p>Multnombraj aŭstraj kaj pli ol 1000 internaciaj entreprenoj jam lokis siajn centrajn oficejojn en Vieno cele al agado en meza kaj orienta Eŭropo. Rezulte de la EU-plivastigo tiu tendenco estos intensigita, ĉar la granda avantaĝo de Vieno kuŝas en ĝia unika ĝis nun akirita kompetenteco pri orienta Eŭropo, en ĝiaj altkvalifikitaj kaj kreopovaj laboruloj, en la alta vivkvalito kaj ekonomia stabileco. Tiun altan rangon de la aŭstra ĉefurbo en la konkurenco de eŭropaj urboj oni intencas ekspluati kaj plivastigi. Tiucele Vieno lanĉis multnombrajn iniciatojn.</p> <p>La aŭstra ĉefurbo formas kun la najbarlandoj fortan, interplektitan, mezeŭropan ekonomian spacon kun grandaj kreskoeblecoj. Ĝi estas merkata regiono, kiu estas tre granda kaj alloga por sukcese funkcii ankaŭ en la kondiĉoj de internacia konkurenco.</p> <h3>Translima negocado</h3> <p>La viena regiono estigis per la iniciatoj <i>Translima negoc-kunlaboro por meza Eŭropo</i> kaj <i>Rekta investagentejo-reto</i> limtransirajn ekonomiajn platformojn. Projektevoluo, interŝanĝo de scioj, uzo de sinergioj, iniciatoj en la teĥnologiaj bazaj sferoj, merkatado de la situa loko de la urbo kaj servoj okupas centran pozicion.</p> <p>Ĉio ĉi ĉefe utilos al la malgrandaj kaj mezgrandaj firmaoj, prezentantaj spinon de la viena ekonomio. Tiuj entreprenoj povos eluzi per specialaj subtenoj la avantaĝojn de la EU-plivastigo.</p> <h3>Pli da laborlokoj, pli alta aĉetpovo</h3> <p>La novaj taskoj estigos multajn novajn laborlokojn kaj certe plialtigos la vivnivelon. Tio sendube stimulos la vienan labormerkaton.</p> <p>Pere de la sepjara transira periodo post la unua EU-plivastigo ekde 2004 Vieno povos plani anticipe – konforme al la ekonomia situo – sian labormerkaton.</p> <p>La bonstato de la homoj en la urboj de la enirontaj EU-landoj kunportos ankaŭ novajn bezonojn. Tamen jam nun la vizitantoj el la novaj EU-landoj aĉetas en la vienaj magazenoj varojn je 900 milionoj da eŭroj jare. Krome la vienaj turismaj firmaoj ĝojas pri la alveno de ĉiu nova turisto.</p> <div style="text-align:right">Evgeni G<span class="mm">EORGIEV</span></div>  <hr/><table class="fina" width="100%" summary=""><tr><td><a href="../index.html">Indekso</a></td></tr><tr><td><a href="../mon/abonilo.php">Aboni al MONATO</a></td></tr><tr><td><a href="../skribittt.html">Flandra Esperanto-Ligo (FEL)</a></td></tr><tr><td>Lasta adapto de tiu ĉi paĝo: septembro 2003</td></tr></table></body></html>